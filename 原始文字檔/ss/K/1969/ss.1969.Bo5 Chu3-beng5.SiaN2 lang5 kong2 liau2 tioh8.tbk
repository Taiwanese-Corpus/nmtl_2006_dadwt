<CL>
Lin2 bat chiah8 kam-chia3 bo5?  Kam-chia3 si7 tiN e5, a2-si7 khou2 e5?  Kam-chia3 oe7 thang choe3 sim2-mih8?  Lan2 teh chiah8 e5 thng5 si7 eng7 kam-chia3 choe3 e5, m7-ku2 u7 e5 sou2-chai7 bo5 chhut kam-chia3, sou2-i2 hia e5 lang5 long2 m7-bat chiah8 ke3 kam-chia3.
U7 chit8 pai2, Sun5-sun5 kap ma-ma khi3 Jit8-pun2, in boe2 chit8 chat kam-chia3 theh8 khi3 Jit8-pun2, ti7 Jit8-pun2 u7 chin choe7 gin2-na2 ui5 oa2 lai5 khoaN3 Sun5-sun5 chhiu2 nih8 e5 kam-chia3, in-ui7 in long2 m7-bat khoaN3-ke3 kam-chia3.  
Hiah e5 gin2-na2 ti7 piN-a2 chhai-lai5 chhai-khi3, u7 e5 kong2: “Si7 chit8 ki koaiN2-a2.”  U7 e5 kong2: “Si7 chit8 ki ang5 tek ko.”  Ia2 u7 lang5 kong2: “Si7 chit8 ki kun3-a2.”  Ki5-tiong u7 chit8 e5 toa7-siaN hoah kong2: “Goa2 chai, che si7 chit8-ki kam-chia3.”  Goan5-lai5 chit e5 gin2-na2 ti7 teng2 geh8-jit8 kap pa-pa chiah tui3 Tai5-oan5 tng2-lai5, i bat chiah8, sou2-i2 i ioh tioh8 lah.  
Se3-kan lang5 tai7-pou7 hun7 long2 m7-bat Ia5-sou, sou2-i2 ou-peh8-ioh, chhin-chhiuN7 hiah e5 m7-chai-iaN2 kam-chia3 e5 gin2-na2 chit8-iuN7. 
(“Ia5-sou e5 gian5-heng5”, 1969, iah8 42 )
</CL>
<HL>

Lin2 bat食甘蔗無？甘蔗是甜e5，抑是苦e5？甘蔗會thang做甚mih8？咱teh食e5糖是用甘蔗做e5，m7-ku2 有e5所在無出甘蔗，所以hia e5人攏m7-bat食過甘蔗。
有一擺，純純kap媽媽去日本，in買一節甘蔗提去日本，ti7日本有真濟囡仔圍倚來看純純手nih8 e5甘蔗，因為in攏m7-bat看過甘蔗。
Hiah e5囝仔ti7邊仔猜來猜去，有e5講：「是一支枴仔。」有e5講：「是一支紅竹篙。」也有人講：「是一支棍仔。」其中有一個大聲喝講：「我知，che是一支甘蔗。」原來這個囡仔ti7頂月日kap爸爸才tui3台灣轉來，伊bat食，所以伊臆著lah！
世間人大部份攏m7-bat耶穌，所以烏白臆，親像hiah e5 m7知影甘蔗e5囡仔一樣。
(《耶穌e5言行》1969，頁42)
</HL>