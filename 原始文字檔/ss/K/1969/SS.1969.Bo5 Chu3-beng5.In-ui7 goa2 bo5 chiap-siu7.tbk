<CL>
  I2-cheng5 ti7 Bi2-kok u7 chit8 e5 siau3-lian5 lang5, in-ui7 thai5 lang5, siu7 phoaN3 si2-heng5, in kou3-hiong e5 lang5, long2 the3 i kam2-kak bo5 chhai2, iau2 hiah nih siau3-lian5, chiu7 hou7 lang5 phoaN3 si2-heng5, sou2-i2 u7 lang5 the5-gi7 tioh8 po2 i chhut lai5. 
  Chhi7-tiuN2 theh8 siaN5-lai7 e5 lang5 sou2 chhiam e5 mia5-phou7, kau3 kaN-gak8 khi3 kiN3 chit e5 siau3-lian5 lang5, kio3 i tng3 in3-a2, piau2-si7 chiap-siu7 in e5 po2-cheng3, po2-cheng3 chhut-lai5 i2-au7 bo5 beh koh choe3 phaiN2 tai7-chi3, na7-si7 chit e5 siau3-lian5 lang5 bo5 beh kiN3 i, m7 chai-iaN2 i chiu7-si7 chhi7-tiuN2, si7 beh lai5 kiu3 i e5. Sou2-i2 toa7-siaN jiong2 kong2: “Ka7 goa2 chhut khi3”. 
  Chhi7-tiuN2 jim2-nai7 koh ka7 i kong2: “Goa2 u7 chit8-hang7 ho2 mih8 beh hou7 li2 khoaN3, chhiaN2 li2 khoaN3 mai7 leh.” 
  “Goa2 bo5 ai3 khoaN3.” Siau3-lian5 lang5 ku7-choat8 chhi7-tiuN2 e5 ho2 i3, chhi7-tiuN2 chiu7 tng2-khi3.
  Au7-lai5 koan2-li2-oan5 lai5 ka7 siau3-lian5 lang5 kong2: “Tu2-chiah hit e5 si7 chhi7-tiuN2, i beh lai5 po2 li2 chhut khi3, li2 u7 tng3 in3-a2 bo5?” ThiaN chit ku3 oe7, siau3-lian5 lang5 chin siong-sim pai3-thok koan2-li2-oan5 koh chhiaN2 chhi7-tiuN2 lai5, na7-si7 chhi7-tiuN2 bo5 ai3 chhap i lah. 
  (“Ia5-sou e5 gian5-heng5”, 1969, iah8 93 )
</CL>
<HL>

以前ti7美國有一個少年人，因為thai5人，受判死刑，in故鄉e5人，攏替伊感覺無采，iau2 hiah nih少年，就hou7人判死刑，所以有人提議著保伊出來。 
市長提城內e5人所簽e5名簿，到監獄去見這個少年人，叫伊tng3印仔，表示接受in e5保證，保證出來以後無beh koh做歹代誌，但是這個少年人無beh見伊，m7知影伊就是市長，是beh來救伊e5。所以大聲嚷講：「Ka7我出去」。 
市長忍耐koh ka7伊講：「我有一項好物beh hou7你看，請你看mai7 leh。」 
「我無ai3看。」少年人拒絕市長e5好意，市長就轉去。 
後來管理員來ka7少年人講：「Tu2-chiah hit個是市長，伊beh來保你出去，你有tng3印仔無？」聽這句話，少年人真傷心拜託管理員koh請市長來，但是市長無ai3 chhap伊lah。 
(《耶穌e5言行》1969，頁93) 
</HL>