<CL>
(Chhau2-ni5 kong)
Chhau2-meh kap kau2-hia7-a2 si7 ho2 peng5-iu2, chhun-thiN e5 si5, in siong5-siong5 choe3-hoe2 ti7 chhau2-pou, ti7 hoe-hng5 nih thit-tho5, thiau3-bu2.
U7 chit8-jit8, in thit-tho5 kah chin sim-sek e5 si5, chit8 chiah Kau2-hia7 kong lai5 ka7 in kong2: “Chim2-ma2 si7 joah8 thiN, lin2 thang chin7-liong7 thit-tho5, m7-ku2 tioh8 e7-ki3-tit, kau3 chhiu-thiN tioh8 ai3 choe3 kang oh.”  
Chhau2-meh thiaN liau2 kong2: “Goa2 chiah bo5 beh khi3 choe3 kang leh, li2 khoaN3, choan5 te7-bin7 chiuN7 long2 si7 chiah8-mih8, si7 an2-choaN2 tioh8 ai3 choe3 kang?”
Joah8-thiN ke3-khi3, thiN-khi3 chiam7-chiam7 liang5-leng2, kau2-hia7-a2 chai-iaN2 tang-thiN teh beh kau3, chiu7 ka7 chhau2-meh kong2: “Peng5-iu2 ah, hian7-chai7 si7 chhiu-thiN lah, choh-sit lang5 long2 teh siu-koah, thou5-kha lak8 chin choe7 ngou2-kok, lan2 khah kin2 lai5 khi3 khioh tng2-lai5 khng3 toa3 thou5-khang, thang chun2-pi7 ke3 chit e5 tang-thiN.”  
Chhau2-meh io5 thau5, koh chau2 khi3 thit-tho5. Kau2-hia7-a2 chiu7 ka-ki7 khi3 choe3 kang, thong-jit8 bo5 hioh-khun3, poaN mih8-kiaN7.
Tang-thiN kau3 lah, chhiu7-bak8 long2 kou-ta khi3, chhau2-meh-a2 kiaN5-lai5 kiaN5-khi3 long2 chhe7 bo5 chiah8-mih8, koaN5 koh iau, i siuN7 beh khi3 chhe7 kau2-hia7-a2 tho2 chit8-koa2 chiah8-mih8, na7-si7 kau2-hia7 e5 khang-chhui3 hou7 toa7 hong-seh kham3-bat8 lah, hit am3, chhau2-meh koaN5 si2 lah.
(“Ia5-sou e5 gian5-heng5”, 1969, iah8 12-13 )
</CL>
<HL>
（草泥公）
草猛kap kau2蟻仔是好朋友，春天e5時，in常常做伙ti7草埔，ti7花園nih thit-tho5、跳舞。
有一日，in thit-tho5 kah真心適e5時，一隻kau2蟻公來ka7 in講：「Chim2-ma2是熱天，lin2 thang盡量thit-tho5，m7-ku2著會記得，到秋天著ai3做工oh。」
草猛聽了講：「我才無beh去做工leh，你看，全地面上攏是食物，是an2-choaN2著ai3做工？」
熱天過去，天氣漸漸涼冷，kau2蟻仔知影冬天teh beh到，就ka7草猛講：「朋友ah，現在是秋天lah，作穡人攏teh收割，塗腳落真濟五穀，咱較緊來去拾轉來囥toa3塗空，thang準備過這個冬天。」
草猛搖頭，koh走去thit-tho5。Kau2蟻仔就家己去做工，通日無歇睏，搬物件。
冬天到lah，樹木攏枯礁去，草猛仔行來行去攏chhe7無食物，寒koh枵，伊想beh去chhe7狗蟻仔討一寡食物，但是kau2蟻e5空嘴hou7大風雪蓋密lah，hit暗，草猛寒死lah。
(《耶穌e5言行》，1969，頁12-13)
</HL>