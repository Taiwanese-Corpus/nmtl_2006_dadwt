<CL>
  KiuN-piaN2 Ang-a2. 
  Cha2 u7 chit8 pai2 u7 chit8 e5 soe3-han3 e5 lau7 hu7-jin5-lang5, kap soe3-han3 e5 lau7 ta-pou-lang5, in ka-ki7 khia7 ti7 chit8 keng soe3 keng ku7 chhu3. In long2 bo5 soe3-han3 cha-bou2 gin2-na2, a2-si7 ta-pou gin2-na2. Sou2-i2 chit8 jit8 chit e5 soe3-han3 e5 lau7 hu7-jin5-lang5 eng7 kiuN-piaN2 choe3 chit8 e5 ta-pou gin2-na2; ka7 i choe3 chi-ku-lat8 saN, eng7 jiok8-kui3-chi2 choe3 liu2-a2; bak8-chiu si7 eng7 sui2 koh phauh e5 phu5-to5 choe3; chhui3 eng7 ang5 sek e5 thng5 choe3; iah8 eng7 kam thng5 choe3 chit8 teng2 sui2-sui2 soe3 teng2 e5 bo7-a2. 
  Chit si5 chit e5 soe3-han3 e5 lau7 hu7-jin5-lang5 choe3 ho2, chiu7 ka7 i chheng7 saN, iah8 nih8 i e5 kha, chhin-chhiuN7 chheng7 oe5 e5 khoan2-sit, he7 ti7 chit8 e5 poaN5. Au7-lai5 chiu7 chiong chit e5 poaN5 he7 ti7 he2-lou5 ia7 koaiN mng5. I siuN7 “TaN goa2 u7 chit8 e5 goa2 ka-ki7 e5 soe3-han3 ta-pou gin2-na2.” 
  Kau3 sio ho2 e5 si5, i khui he2-lou5 mng5, thoa chhut chit e5 poaN5. Chit e5 soe3-han3 e5 kiuN-piaN2, ta-pou gin2-na2, thiau3-chhut-lai5 ti7 thou5-kha, iah8 chau2-chhut mng5-khau2 kau3 ti7 koe-lou7 nih8. Chit e5 soe3-han3 lau7 e5 hu7-jin5-lang5 kap chit e5 soe3-han3 lau7 e5 ta-pou-lang5 chiau3 in sou2 oe7 e5 kin2, jip i, chong2-si7 i chhio3 ia7 toa7 siaN kong2, “Chau2, chau2, khoaN3 lin2 oe7 joa7 kin2. Lin2 liah8 goa2 boe7 tioh8, goa2 si7 chit8 e5 kiuN-piaN2 lang5.” In liah8 i boe7 tioh8. 
  Chit e5 soe3-han3 e5 kiuN-piaN2 gin2-na2 tit8-tit8 chau2, kau3 ti7 lou7-piN u7 chit8 chiah gu5. 
  Gu5 kong2, “Soe3-han3 kiuN-piaN2 e5 gin2-na2, theng5 ah, Goa2 ai3 chiah8 li2.” 
  Chit e5 soe3-han3 e5 kiuN-piaN2 e5 gin2-na2 chhio3, soa3 kong2, “Goa2 oe7 chau2 li7-khui chit8 e5 soe3-han3 e5 lau7 hu7-jin5-lang5, kap chit8 e5 soe3-han3 e5 lau7 ta-pou-lang5. Goa2 iah8 oe7 chau2 li7-khui li2, oe7 ouh.” 
  Hit si5 chit chiah gu5 jip i, i oat8-ke3 khi3 khoaN3, kong2, “Chau2, chau2, khoaN3 li2 oe7 joa7 kin2. Li2 liah8 goa2 boe7 tioh8; goa2 si7 chit8 e5 kiuN-piaN2 lang5.” 
  Gu5 liah8 i boe7 tioh8. 
  Chit e5 soe3-han3 e5 kiuN-piaN2 ta-pou gin2-na2 tit8-tit8 chau2, koh chau2 kau3 chit8 e5 chhau2-tiuN5 u7 chit8 chiah be2. Chit chiah be2 kong2, “ChhiaN2 theng5, soe3-han3 e5 kiuN-piaN2 gin2-na2, li2 khoaN3 liau2 chin ho2 chiah8.” 
  Chong2-si7 chit e5 soe3-han3 e5 kiuN-piaN2 gin2-na2 toa7 siaN chhio3, kong2, “Oh ah ! oh ah ! Goa2 oe7 chau2 li7-khui chit8 e5 soe3-han3 e5 lau7 hu7-jin5-lang5, chit8 e5 soe3-han3 e5 lau7 ta-pou-lang5, koh chit8 chiah gu5. Iah8 goa2 oe7 chau2 li7-khui li2, oe7 ouh.” 
  Hit si5, be2 jip i, i oat8-ke3 khi3 khoaN3 kong2, “Chau2, chau2, khoaN3 li2 oe7 joa7 kin2. Li2 liah8 goa2 boe7 tioh8, goa2 si7 chit8 e5 kiuN-piaN2 lang5.” 
  Be2 liah8 i boe7 tioh8. 
  Bo5 joa7 ku2 chit e5 soe3-han3 e5 kiuN-piaN2 gin2-na2 kau3 ti7 chhek-chhng, u7 choe7-choe7 siak-tiu7 e5 lang5. Chiah-e5 lang5 phiN7-kiN3 chit e5 kiuN-piaN2 gin2-na2 ai3 ka7 i liah8 lai5, kong2, “Soe3-han3 kiuN-piaN2 gin2-na2, m7-thang chau2 hiah kin2, li2 khoaN3 liau2 chin ho2 chiah8.” 
  Chong2-si7 chit e5 soe3-han3 e5 kiuN-piaN2 gin2-Na2 pi2 tai7-seng khah chhut-lat8 chau2, iah8 I chau2 e5 si5 kio3 kong2, “Goa2 oe7 chau2 li7-khui chit8 e5 soe3-han3 e5 lau7 hu7-jin5-lang5, chit8 e5 soe3-han3 e5 lau7 ta-pou-lang5, chit8 chiah gu5, koh chit8 chiah be2. Ia7 goa2 oe7 chau2 li7-khui lin2, oe7 ouh.” 
  Hit si5 i khoaN3-kiN3 i2-keng chau2 li7-khui siak-tiu7 e5 lang5, i oat8-ke3 khi3 khoaN3, toa7 siaN ka7 in kong2, “Chau2, chau2, khoaN3 lin2 oe7 joa7 kin2. Lin2 liah8 goa2 boe7 tioh8, goa2 si7 chit8 e5 kiuN-piaN2 lang5.” 
  Iah8 siak-tiu7 e5 lang5 liah8 i boe7 tioh8. 
  Au7-lai5 chit e5 soe3-han3 e5 kiuN-piaN2 gin2-na2 pi2 tai7-seng chau2 khah kin2. I tit8-tit8 chau2, kau3 i kau3 chit8 khu chhan5, u7 choe7-choe7 koah-tiu7 e5 lang5. Hiah-e5 lang5 khoaN3-kiN3 i chin7 ho2 khoaN3, in jip i kio3 kong2, “Theng3-hau7 chit8 e7 ! Theng3-hau7 chit8 e7, soe3-han3 kiuN-piaN2 gia2-na2 ! Gun2 ai3 chiah8 li2.” 
  Chong2-si7 chit e5 soe3-han3 e5 kiuN-piaN2 gin2-na2 pi2 tai7-seng khah chhut-lat8 chhio3, iah8 chhin-chhiuN7 hong tit8 chau2. 
  I kong2, “Oh hou3 ! Oh hou3 ! Goa2 oe7 chau2 li7-khui chit8 e5 soe3-han3 e5 lau7 hu7-jin5-lang5, chit8 e5 soe3-han3 e5 lau7 ta-pou-lang5, chit8 chiah gu5, chit8 chiah be2, koh chit8 e5 chhek-chhng e5 siak tiu7 e5 lang5. Iah8 goa2 oe7 chau2 li7-khui lin2 oe7 ouh.” 
  Hit si5 i khoaN3-kiN3 i u7 chau2 chhut hiah-e5 koah-tiu7 e5 lang5, i oat8-ke3 khi3 khoaN3, toa7 siaN ka7 in kong2, “Chau2, chau2, khoaN3 lin2 oe7 joa7 kin2. Lin2 liah8 goa2 boe7 tioh8, goa2 si7 chit8 e5 kiuN-piaN2 lang5.” Iah8 chiah-e5 koah-tiu7 e5 lang5 liah8 i boe7 tioh8. 
  Tui3 chit si5 chit e5 soe3-han3 e5 kiuN-piaN2 gin2-na2 chin7 khui3-thau5, si7 i siuN7 bo5 lang5 liah8 i oe7 tioh8. Tu2-tu2 hit-tiap8 i khoaN3-kiN3 chit8 chiah hou5-li5 tui3 chhan5-nih8 teh ke3-lai5. Hou5-li5 khoaN3-kiN3 i chiu7 chau2-lai5. Chong2-si7 chit e5 soe3-han3 e5 kiuN-piaN2 gin2-na2 toa7 siaN ka7 i kong2, “Li2 liah8 goa2 boe7 tioh8.” Hou5-li5 chiu7 chau2 khah kin2, kiuN-piaN2 gin2-na2 iah8 chau2 khah kin2, i teh chau2 e5 si5 chhio3-chhio3 kong2, “Goa2 oe7 chau2 li7-khui chit8 e5 soe3-han3 e5 lau7 hu7-jin5-lang5, chit8 e5 soe3-han3 e5 lau7 ta-pou-lang5, chit8 chiah gu5, chit8 chiah be2, chit8 e5 chhek-chhng e5 siak-tiu7 e5 lang5, koh chit8 e5 chhan5-nih8 e5 koah-tiu7 e5 lang5. Iah8 goa2 oe7 chau2 li7-khui li2, oe7 ouh. Chau2, chau2, khoaN3 li2 oe7 joa7 kin2. Li2 liah8 goa2 boe7 tioh8, goa2 si7 chit8 e5 kiuN-piaN2 lang5.” 
  Hou5-li5 kong2, “Mih-tai7, goa2 na7 oe7 iah8 bo5 beh liah8 li2. Goa2 bo5 siuN7 beh kiau2-jiau2 li2.” 
  Tu2-tu2 hit si5, chit e5 soe3-han3 e5 kiuN-piaN2 gin2-na2 kau3 ti7 chit8 tiau5 khoe. I boe7 siu5 ke3-khi3, iah8 i ai3 chau2 li7-khui gu5, be2 kap lang5. 
  Hou5-li5 kong2, “Thiau3 ti7 goa2 e5 be2, goa2 beh chai3 li2 ke3-khi3.” Sou2-i2 chit e5 soe3-han3 e5 kiuN-piaN2 gin2-na2 thiau3 ti7 hou5-li5 e5 be2, iah8 hou5-li5 siu5 jip8 khoe. Li7 hoaN7 bo5 joa7 hng7, i oat8-thau5 kong2, “Soe3-han3 e5 kiuN-piaN2 gin2-na2, li2 ti7 goa2 e5 be2 siuN tang7, kiaN-liau2 li2 oe7 phah tam5. Thiau3 tiam3 goa2 e5 ka-chiah.” 
  Chit e5 soe3-han3 e5 kiuN-piaN2 gin2-na2 chiu7 thiau3 tiam3 hou5-li5 e5 ka-chiah. Koh khah khi3 tam7-poh8, hou5-li5 kong2, “Goa2 kiaN-liau2 chui2 beh im-tioh8 li2 ; thiau3 tiam3 goa2 e5 keng-thau5.” 
  Chit e5 soe3-han3 e5 kiuN-piaN2 gin2-na2 chiu7 thiau3 ti7 i e5 keng-thau5. 
  Kau3 ti7 khoe-tiong, hou5-li5 kong2, “Chham2 lah, soe3-han3 e5 kiuN-piaN2 gin2-na2, goa2 e5 keng-thau5 si7 chim3-tioh8; thiau3 tiam3 goa2 e5 phiN7 goa2 chiah oe7 hou7 li2 li7 chui2. ” 
  Sou2-i2 chit e5 soe3-han3 e5 kiuN-piaN2 gin2-na2 thiau3 ti7 i e5 phiN7. 
  Tu2-tu2 hou5-li5 kau3 ti7 hoaN7 e5 si5, i thau5 kiu chit8 e7, ka7 i sahN chit8 e7. 
  Chit e5 soe3-han3 e5 kiuN-piaN2 gin2-na2 kong2, “Ai ah ! Goa2 khi3 si3 hun chit8 lah !” Koh chit8 siaN i kong2, “HaN5, goa2 khi3 chit8 poaN3 lah !” Iu7 koh chit8 siaN kong2, “Goa2 siN3-mia7 ! Goa2 khi3 si3 hun saN lah !” Hit-tiap8 liau2-au7, chit e5 soe3-han3 e5 kiuN-piaN2 gia2-na2 long2 bo5 koh kong2 chit8 ku3. 
  (1) Mng7. KiuN-piaN2 ang-a2 u7 gau5 chau2 a2 bo5 ? U7, gu5, be2, kap kui2-na7 lang5 long2 liah8 I boe7 tioh8. 
  (2) Au7-lai5 chaiN2-iuN7 hou7 Hou5-li5 chiah8 khi3 ? In-ui7 hou5-li5 eng7 khui2-khiat e5 pou7 lai5 phian3 i. 
  Seng3-keng kong2, “Soe3-kiaN2 ah, phaiN2-lang5 in2-iu2 lin2 m7-thang than3 i.” Chim-gian5 1 chiuN 10 chat. 
  Koh kong2, “Hou7 lan2 bo5 choe3 gin2-na2, tiong3-tioh8 lang5 khui2-khiat e5 ke3, kap khi-phian3 e5 hoat-sut8, hou7 it-chhe3 pat8 kau3 e5 hong io5-tang7, chhe-lai5 chhe-khi3, than3 tak8 hang7 e5 iN7-toan.” I2-hut-sou2 4 chiuN 14 chat. 
  Soe3 Chiah Long5 kap Sai
  Bat u7 chit8 e5 toa7 e5 chhiu7-na5, ti7 chit e5 chhiu7-na5 u7 chit8 chiah toa7 chiah sai chiu7-si7 chhiu7-na5 e5 ong5. Put-lun7 sim2-mih8 si5 i ai3 chiah8, chiu7 tui3 toe7-nih8 e5 chioh8-tong7 chhut-lai5 chhut siaN hau2. I hau2 kui2 siaN, long2-chong2 chiah-e5 soe3 chiah-e5 siu3 chin7 kiaN, sou2-i2 in tui3 in e5 khang chhut-lai5,chau2 chia, chau2 hia, lai5 siam2-pi7. Chong2-si7 sai oe7 khoaN3-kiN3 in ti7 ta2-loh8. Iah8 i sahN in, hai7-si2 in, ka7 in thun-loh8-khi3. 
  I siong5-siong5 an2-ni choe3, kau3 lou7-be2 bo5 chit8 hang7 mih8 oah8 ti7 chhiu7-na5, chi2-u7 chhun sai kap nng7 chiah long5, chit8 chiah soe3 chiah long5-pe7, kap chit8 chiah soe3 chiah long5-bu2. 
  In chau2 chin7 choe7 pai2 kau3 chin7 san2 chin7 sian7, iah8 boe7 koh chau2 khah kin2. U7 chit8 jit8 sai chin7 kun7, chit chiah long5-bu2 chin7 kiaN kong2, “Ai ! Long5-pe7 ! Long5-pe7 ! Goa2 siuN7 lan2 e5 si5 kau3 lah ! Sai tek-khak oe7 ka7-tioh8 lan2.” 
  Long5-pe7 kong2, “Chheh ! Gong7, Gong7 ! Long5-bu2 ! Lai5, lan2 koh chau2 chit8 te3-a2 !” 
  In chiu7 tit8-tit8 chau2 chin7 kin2, iah8 hit pai2 sai liah8 in bo5 tioh8. 
  Chong2-si7 ti7 lou7-be2 u7 chit8 jit8 sai lai5 koh khah kun7 e5 si5, iah8 soe3 chiah long5-bu2 chin7 kiaN kau3 beh si2. I toa7 siaN kong2, “Ai, Long5-pe7, Long5-pe7 ! Goa2 siuN7 lan2 e5 si5 tek-khak kau3 lah ! Chit pai2 sai oe7 chiah8 lan2.” 
  Chit chiah soe3 chiah long5-pe7 kong2, “Bo5, long5-bu2, m7 bian2 hoan5-lo2 ! Li2 chiau3 goa2 sou2 ka7 li2 kong2 e5 choe3; chiu7 bo5 tai7-chi3.” 
  Hit si5 hiah-e5 kau2-koai3 e5 soe3 chiah long5 sou2 choe3 e5, chiu7-si7 saN khan chhiu2 lai5 kau3 ti7 sai e5 sou2-chai7, tu2-tu2 chhin-chhiuN7 in e5 i3-su3 ai3 kap i saN-kap tiam3. 
  Sai khoaN3-kiN3 in lai5, khia7 khi2-lai5, hau2 chit8 siaN chin7 hiong5, iah8 kong2, “Lin2 chiah-e5 phaiN2-mia7 mih8 ! Liam5-piN beh hou7 goa2 ka7 lin2 chiah8 khi3 ! Lin2 chaiN2-iuN7 bo5 khah cha2 lai5 ?” 
  Long5-pe7 thau5 aN3 kau3 chin7 chhih kong2, “Si7 ouh, Sai-pe7, gun2 pun2 khah cha2 beh lai5; gun2 chai gun2 eng-kai tioh8 lai5; gun2 iah8 ai3 lai5; chong2-si7 tak8 pai2 gun2 khi2-sin beh lai5, chiu7 u7 chit8 chiah chin7 hiong5 e5 toa7 chiah sai tui3 chhiu7-na5 chhut-lai5, hau2, hou7 gun2 kiaN, sou2-i2 gun2 chau2-khi3.” 
  Chit chiah sai, toa7 siaN hau2, kong2, “Li2 teh kong2 sim2-mih8 ? Bo5 pat8 chiah sai ti7 chit e5 chhiu7-na5, li2 chai mah ?” 
  Soe3 chiah long5 kong2, “U7-iaN2, u7-iaN2, Sai-pe7, Goa2 chai pat8 lang5 iah8 phah-sng3 an2-an2; chong2-si7 sit8-chai7 u7 koh chit8 chiah sai. I e5 khah toa7 li2 chhin-chhiuN7 li2 e5 khah toa7 goa2 chit8 iuN7. I e5 bin7 si7 ke chin7 hiong5, iah8 i e5 hau2 e5 siaN si7 koh khah thang kiaN. Aih8 ! i si7 pi2 li2 ke joa7 thang kiaN leh !” 
  Tui3 an2-ni chit chiah sai khia7 khi2-lai5 hau2 kau3 chhiu7-na5 oe7 choah. I kong2, “Chhoa7 goa2 khi3 chhe7 chit chiah sai. Goa2 beh chiah8 i, iah8 au7-lai5 beh chiah8 lin2.”
  Chiah-e5 soe3 chiah long5 thiau3 khi3 thau5-cheng5, iah8 sai kiaN5 ti7 au7-bin7. In chhoa7 I kau3 chit8 e5 sou2-chai7, u7 chit8 e5 iN5 koh chhim e5 chiN2, u7 chheng e5 chui2. In seh8 ti7 chit peng5, sai khia7 ti7 hit peng5. 
  Soe3 chiah long5 kong2, “Sai-pe7, i tiam3 ti7 hia lah ! I ti7 e7-toe2 !” 
  Sai lai5 kun7-oa2 khoaN3 tui3 chui2 loh8-khi3, iah8 koh chit8 chiah sai e5 bin7 tui3 chui2-lai7 khoaN3 chhut-lai5. 
  I khoaN3-kiN3 an2-ni koh toa7 siaN hau2, io5 i e5 chang, iah8 chhui3-khi2 giang3-giang3. Chui2-lai7 e5 sai iah8 io5 i e5 chang, giang3 i e5 chhui3-khi2. 
  Teng2-bin7 chit chiah sai koh io5 i e5 chang, hm7-hm7 hau2, iah8 tian2 chit8 e5 hiong5 e5 bin7. Chong2-si7 chui2-lai7 e5 sai iah8 tu2-tu2 chhin-chhiuN7 an2-ni, lai5 oh8 i. Teng2-bin7 chit chiah sai tong3 boe7 tiau5. I chiu7 thiau3 loh8 chiN2-lai7, jip hit chiah sai. 
  Chong2-si7 li2 tek-khak chai bo5 koh pat8 chiah sai, chi2-u7 si7 chui2 to3-chio3 e5 siong7 na7-tiaN7. 
  Sou2-i2 chit chiah kho2-lin5 e5 lau7 sai leng3-lai5, leng3-khi3, boe7 tit thang chiuN7 kia7-kia7 e5 chiN2-piN, i chiu7 chim3-si2. 
  I chim3-si2 liau2, chiah-e5 soe3 chiah long5 saN khan chhiu2, na2 thiau3 na2 seh8 chit e5 chiN2, iah8 chhiuN3 kong2, “Sai si2 lah ! Sai si2 lah ! Gun2 u7 hai7-si2 beh hai7 gun2 hit chiah sai ! Sai si2 lah ! Sai si2 lah ! Hoh! hoh ! hoh !” 
  (1) Mng7. Chhiu7-na5 lai7 te7 it beng2 e5 siu3 si7 sim2-mih8 ? Sai. 
  (2) Sai chaiN2-iuN7 oe7 poah8-loh8 chui2 ? In-ui7 kiau-ngou7, ti3-kau3 gong7-gong7 tiong3 tioh8 long5 e5 ke3. 
  Seng3-keng kong2, “Choan-bu7 kin2-sin7, chhi5-siu2, keng2-seng2, in-ui7 lin2 e5 tui3-tek8 Mou5-kui2, chhin-chhiuN7 hau2 e5 sai si3-koe3 kiaN5, chhe7 thang thun-ka7 e5 lang5.” Pi2-tek chian5-su 5 chiuN 8 chat. 
  Koh kong2, “PhaiN2-lang5 e5 lou7, chhin-chhiuN7 ou-am3, ka-ki7 m7 chai in-ui7 sim2-mih8 Poah8-to2.” Chim-gian5 4 chiuN 19 chat. 
</CL>
<HL>

薑餅尪仔 
早有一擺有一個細漢e5老婦人人，kap細漢e5老查甫人，in家己企ti7一間細間舊厝。In攏無細漢查某囡仔，抑是查甫囡仔。所以一日這個細漢e5老婦人人用薑餅做一個查甫囡仔；ka7 伊做chi-ku-lat8衫，用肉桂籽做liu2仔；目珠是用sui2 koh phauh e5葡萄做，嘴用紅色e5糖做，亦用甘糖做一頂sui2-sui2 細頂e5帽仔。 
這時這個細漢e5老婦人人做好，就ka7伊穿衫，亦nih8伊e5腳，親像穿鞋e5款式，下ti7一個盤。後來就將這個盤下ti7火爐也關門。伊想「今我有一個我家己e5細漢查甫囡仔。」 
到燒好e5時，伊開火爐門，拖出這個盤。這個細漢e5薑餅、查甫囡仔，跳出來ti7塗腳，亦走出門口到ti7街路nih8。這個細漢老e5婦人人kap這個細漢老e5查甫人照in所會e5緊，jip伊，總是伊笑也大聲講，「走，走，看lin2會偌緊。Lin2掠我boe7著，我是一個薑餅人。」 In 掠伊be7著。 
這個細漢e5薑餅囡仔直直走，到ti7路邊有一隻牛。 
牛講，「細漢薑餅e5囡仔，停ah，我ai3食你。」 
這個細漢e5薑餅e5囡仔笑，續講，「我會走離開一個細漢e5老婦人人，kap一個細漢e5老查甫人。我亦會走離開你，會ouh。」 
Hit時這隻牛jip伊，伊越過去看，講，「走，走，看你會偌緊。你掠我boe7著，我是一個薑餅人。」 
牛掠伊boe7著。 
這個細漢e5薑餅查甫囡仔直直走，koh走到一個草場有一隻馬。這隻馬講，「請停，細漢e5薑餅囡仔，你看了真好食。」 
總是這個細漢e5薑餅囡仔大聲笑，講，「Ou ah！Oh ah！我會走離開一個細漢e5老婦人人，一個細漢e5老查甫人，koh一隻牛。亦我會走離開你，會ouh。」 
Hit時，馬 jip伊，伊越過去看講，「走，走，看你會偌緊。你掠我boe7著，我是一個薑餅人。」 
馬掠伊boe7著。 
無偌久這個細漢e5薑餅囡仔到ti7粟倉，有濟濟摔稻e5人。Chiah-e5人鼻見這個薑餅囡仔ai3 ka7 伊掠來，講，「細漢薑餅囡仔，m7-thang走hiah緊，你看了真好食。」 
總是這個細漢e5薑餅囡仔比代先較出力走，亦伊走e5時叫講，「我會走離開一個細漢e5老婦人人，一個細漢e5老查甫人，一隻牛，koh一隻馬。亦我會走離開lin2，會ouh。」 
Hit時伊看見已經走離開摔稻e5人，伊越過去看，大聲ka7 in 講，「走，走，看lin2會偌緊。Lin2掠我boe7著，我是一個薑餅人。」 
亦摔稻e5人掠伊boe7著。 
後來這個細漢e5薑餅囡仔比代先走較緊。伊直直走，到伊到一坵田，有濟濟割稻e5人。Hiah-e5人看見伊真好看，in jip 伊叫講，「聽候一下！聽候一下，細漢薑餅囡仔！ 阮ai3食你。」 
總是這個細漢e5薑餅囡仔比代先較出力笑，亦親像風直走。 
伊講，「Oh hou3！Oh hou3！我會走離開一個細漢e5老婦人人，一個細漢e5老查甫人，一隻牛，一隻馬，koh一個粟倉e5摔稻e5人。亦我會走離開lin2會ouh。」 
Hit時伊看見伊有走出hiah-e5割稻e5人，伊越過去看，大聲ka7 in講，「走，走，看lin2會偌緊。lin2掠我boe7著，我是一個薑餅人。」亦chiah-e5割稻e5人掠伊boe7著。 
Tui3這時這個細漢e5薑餅囡仔chin7氣頭，是伊想無人掠伊會著。Tu2-tu2 hit-tiap8伊看見一隻狐狸tui3田nih8 teh過來。狐狸看見伊就走來。總是這個細漢e5薑餅囡仔大聲ka7伊講，「你掠我boe7著。」狐狸就走較緊，薑餅囡仔亦走較緊，伊teh 走e5時笑笑講，「我會走離開一個細漢e5老婦人人，一個細漢e5老查甫人，一隻牛，一隻馬，一個粟倉e5摔稻e5人，koh一個田nih8 e5割稻e5人。亦我會走離開你，會ouh。走，走，看你會偌緊。你掠我boe7著，我是一個薑餅人。」 
狐狸講，「Mih代，我若會亦無beh掠你。我無想beh攪擾你。」 
Tu2-tu2 hit時，這個細漢e5薑餅囡仔到ti7一條溪。伊boe7泅過去，亦伊ai3走離開牛、馬kap人。
狐狸講，「跳ti7我e5馬，我beh載你過去。」 所以這個細漢e5薑餅囡仔跳ti7狐狸e5馬，亦狐狸泅入溪。離岸無偌遠，伊越頭講，「細漢e5薑餅囡仔，你ti7我e5馬siuN重，驚了你會扑tam5。跳tiam3我e5 ka-chiah。」 
這個細漢e5薑餅囡仔就跳tiam3狐狸e5 ka-chiah。Koh 較去淡薄，狐狸講，「我驚了水beh淹著你，跳tiam3我e5肩頭。」 
這個細漢e5薑餅囡仔就跳ti7伊e5肩頭。 
到ti7溪中，狐狸講，「慘lah，細漢e5薑餅囡仔，我e5肩頭是浸著，跳tiam3我e5鼻我才會hou7你離水。」 
所以這個細漢e5薑餅囡仔跳ti7伊e5鼻。 
Tu2-tu2狐狸到ti7岸e5時，伊頭kiu一下，ka7伊sahN一下。 
這個細漢e5薑餅囡仔講，「Ai ah！我去四分一lah！」 Koh一聲伊講，「HaN5，我去一半lah！」又koh一聲講，「我性命！我去四分三lah！」Hit-tiap8了後，這個細漢e5薑餅囡仔攏無koh講一句。
(1)問。薑餅尪仔有gau5走抑無？有，牛、馬，kap幾若人攏掠伊boe7著。 
(2)後來怎樣hou7狐狸食去？因為狐狸用詭詰e5步來騙伊。 
聖經講，「細子ah，歹人引誘lin2 m7-thang趁伊。」箴言1章10節。 
Koh講，「Hou7咱無做囡仔，中著人詭詰e5計，kap欺騙e5法術，hou7一切別教e5風搖動，吹來吹去，趁逐項e5異端。」以弗所4 章14節。 
細隻狼kap 獅 
Bat有一個大e5樹林，ti7 這個樹林有一隻大隻獅就是樹林e5王。不論甚物時伊ai3食，就tui3地nih8 e5石洞出來出聲哮。伊哮幾聲，攏總chiah-e5 細隻e5獸chin7驚，所以in tui3 in e5 空出來，走chia、走hia，來閃避。總是獅會看見in ti7 ta2-loh。亦伊sahN in，害死in，ka7 in吞落去。 
伊常常an2-ni做，到路尾無一項物活ti7樹林，只有chhun獅kap兩隻狼，一隻細隻狼父，kap一隻細隻狼母。 
In走真濟擺到chin7 san2 chin7 sian7，亦be7 koh走較緊。有一日獅chin7近，這隻狼母真驚講，「Ai！狼父！狼父！我想咱e5時到lah！獅的確會咬著咱。」 
狼父講，「Chheh！憨、憨！狼母！來，咱koh走一te3仔！」 
In就直直走chin7緊，亦hit 擺獅掠in無著。 
總是ti7路尾有一日獅來koh 較近e5時，亦細隻狼母chin7驚到beh死。伊大聲講，「Ai，狼父、狼父！我想咱e5時的確到lah！這擺獅會食咱。」 
這隻細隻狼父講，「無，狼母，m7免煩惱！你照我所ka7你講e5做，就無代誌。」 
Hit時hiah-e5 kau2怪e5細隻狼所做e5，就是相牽手來到ti7獅e5所在，tu2-tu2親像in e5 意思ai3 kap伊相 kap tiam3。 
獅看見in來，企起來，哮一聲chin7雄，亦講，「Lin2 chiah-e5歹命物！Liam5-piN beh hou7我ka7 lin2食去！Lin2怎樣無較早來？」 
狼父頭aN3到真chhih講，「是ouh，獅父，阮本較早beh來；阮知阮應該著來；阮亦ai3來；總是逐擺阮起身beh來，就有一隻chin7雄e5大隻獅tui3樹林出來，哮，hou7阮驚，所以阮走去。」 
這隻獅，大聲哮，講，「你teh講甚物？無別隻獅ti7這個樹林，你知mah？」 
細隻狼講，「有影，有影，獅父，我知別人亦扑算an2-an2；總是實在有koh一隻獅。伊e5較大你親像你e5較大我一樣。伊e5面是加chin7雄，亦伊e5哮e5聲是koh較thang驚。Aih8！伊是比你加偌thang驚leh！」 
Tui3 an2-ni這隻獅企起來哮到樹林會choah。伊講，「Chhoa7我去chhe7這隻獅。我beh食伊，亦後來beh食lin2。」 
Chiah-e5細隻狼跳去頭前，亦獅行ti7後面。In chhoa7伊到一個所在，有一個圓koh深e5井，有清e5水。In seh8 ti7這爿，獅企ti7 hit爿。 
細隻狼講，「獅父，伊tiam3 ti7 hia lah！伊ti7下底！」 
獅來近倚看tui3水落去，亦koh一隻獅e5面tui3水內看出來。 
伊看見an2-ni koh大聲哮，搖伊e5鬃，亦嘴齒giang3-giang3。水內e5獅亦搖伊e5鬃，giang3伊e5嘴齒。 
頂面這隻獅koh搖伊e5鬃，hm7-hm7哮，亦展一個雄e5面。總是水內e5獅亦tu2-tu2親像an2-ni，來學伊。頂面這隻獅擋boe7 tiau5。伊就跳落井內，jip hit隻獅。 
總是你的確知無koh別隻獅，只有是水倒照e5像na7-tiaN7。 
所以這隻可憐e5老獅leng3來、leng3去，boe7得 thang上崎崎e5井邊，伊就浸死。 
伊浸死了，chiah-e5細隻狼相牽手，那跳那seh8 這個井，亦唱講，「獅死lah！獅死lah！阮有害死beh害阮hit隻獅！獅死lah！獅死lah！Hoh！Hoh！Hoh！」 
(1)問。樹林內第一猛e5獸是甚物？獅。 
(2)獅怎樣會跋落水？因為驕傲，致到憨憨中著狼e5計。 
聖經講，「專務謹慎，持守、警醒，因為lin2 e5 對敵魔鬼，親像哮e5獅四界行，chhe7 thang吞咬e5人。」彼得前書5章8節。 
Koh講，「歹人e5路，親像烏暗，家己m7知因為甚物跋倒。」箴言4 章19 節。 
</HL>