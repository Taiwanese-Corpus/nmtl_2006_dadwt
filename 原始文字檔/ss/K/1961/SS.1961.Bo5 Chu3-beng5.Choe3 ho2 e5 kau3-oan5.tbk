<CL>
  Jin5-un mng7 Pek-hiong5 kong2, “ChaiN2-iuN7 li2 bo5 khi3 Chu2-jit8-oh8?” Pek-hiong5 kong2, “Goa2 hian7-chai7 bo5 siuN7 beh khi3 Chu2-jit8-oh8, in-ui7 i2-cheng5 ka3 goa2 e5 Sun lau7-su i2-keng bo5 ka3 lah, sou2-i2 goa2 bo5 ai3 khi3.” 
  Te7-ji7 le2-pai3-jit8 Pek-hiong5 choan5-ke kau3 leng7-goa7 chit8 e5 siaN5 khi3 thit-tho5. In khi3 chham-ka kau3-hoe7 e5 chu7-hoe7 kap Chu2-jit8-oh8, ti7 hia Pek-hiong5 khoaN3-kiN3 Sun lau7-su teh ka3-chheh. Pek-hiong5 chin-chiaN3 hoaN-hi2 kong2, “Sun lau7-su, goa2 siuN7 li2 si7 choan5 se3-kai3 choe3 ho2 e5 lau7-su. Li2 chit8 e7 bo5 ka3 goan2 hit pan Chu2-jit8-oh8, goa2 chiu7 bo5 ai3 koh khi3 Chu2-jit8-oh8 lah.” 
  Sun lau7-su e5 bin7 piau2-chhut chin siong-sim kong2, “Pek-hiong5, goa2 chin hoaN-hi2 li2 ai3 thiaN goa2 ka3-kho3, chong2-si7 li2 chit khoan2 siuN7-hoat khiok ia7 hou7 goa2 e5 sim kan-khou2, in-ui7 li2 tioh8 chai Ia5-sou si7 pi2 goa2 khah tiong7-iau3. Siat-su2 li2 bo5 jin7-sek Ia5-sou, an2-ni goa2 sng3 si7 sit-pai7 lah. Lan2 khi3 Chu2-jit8-oh8 si7 beh jin7-bat Ia5-sou, chiap-siu7 Ia5-sou choe3 Chu2, tui3 an2-ni lai5 tit-tioh8 oah8-mia7 e5 bi2-niu5. Ia5-sou chiah e7 kiu3 li2.” 
  Pek-hiong5 siuN7 liau2 kong2, “Ho2, Sun lau7-su, goa2 beh to3-khi3 Chu2-jit8-oh8, in-ui7 Ia5-sou si7 choe3 ho2 e5 lau7-su.”
(“Ki5-biau7 e5 Ia5-sou”, Iah8 52 )
</CL>
<HL>

仁溫問柏雄講，「ChaiN2-iuN7你無去主日學？」柏雄講，「我現在無想beh去主日學，因為以前教我e5孫老師已經無教lah，所以我無ai3去。」 
第二禮拜日柏雄全家到另外一個城去thit-tho5。In去參加教會e5聚會kap主日學，ti7 hia柏雄看見孫老師teh教冊。柏雄真正歡喜講，「孫老師，我想你是全世界最好e5老師。你一下無教阮hit班主日學，我就無ai3 koh去主日學lah。」 
孫老師e5面表出真傷心講，「柏雄，我真歡喜你ai3聽我教課，總是你這款想法卻也hou7我e5心艱苦，因為你著知耶穌是比我較重要。設使你無認識耶穌，an2-ni我算是失敗lah。咱去主日學是beh認bat耶穌，接受耶穌做主，tui3 an2-ni來得著活命e5米糧。耶穌才會救你。」 
柏雄想了講，「好，孫老師，我beh倒去主日學，因為耶穌是最好e5老師。」 
（《奇妙e5耶穌》，頁52） 
</HL>