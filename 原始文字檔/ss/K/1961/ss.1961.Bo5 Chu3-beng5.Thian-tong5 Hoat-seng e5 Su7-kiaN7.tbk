<CL>
Hok-ni2-mou5-su kau3 thian-tong5 e5 si5, thiN-sai3-tiuN2 oa2 lai5 hoan-geng5. ThiN-sai3-tiuN2 kong2, “Hok-ni2-mou5-su, hoan-geng5 li2 lai5 thian-tong5. Ti7 thian-tong5 u7 hoat-seng chit8 e5 an3-kiaN7, chiu7-si7 A-tong kap Ha7-oa sit-chong chin ku2, kau3 taN iau2 bo5 lang5 chai-iaN2 in e5 he7-loh8. Siat-su2 li2 oe7 thang chiong in chhoe7 chhut lai5 m7 chin ho2”. Koe3 bo5 loa7 ku2, Hok-ni2-mou5-su chiong A-tong Ha7-oa chhoa7 lai5 thin-sai3-tiuN2 e5 bin7-cheng5 kong2: “Chit nng7 e5 chiu7-si7”.
A-tong Ha7-oa liam-piN seng5-jin7: “KiN3-na7 lai5 thian-tong5 e5 lang5, tak8-e5 long2 beh lai5 khoaN3 goan2, soa3 chhiaN2 goan2 ka7 in chhiam-mia5, che hou7 goan2 kam2-kak ma5-hoan5, sou2-i2 chiah oaN7 sin e5 mia5, hoa3-chong peng5-siong5 lang5 i2-keng u7 kui2 pah ni5 ku2”.
ThiN-sai3-tiuN2 ki5-koai3 Hok-ni2-mou5-su chaiN2-iuN7 oe7 thang chiong A-tong Ha-oa chhoe7 chhut lai5, chiu7 mng7: “ Li2 si7 chaiN2-iuN7 chiong in chhoe7 chhut--lai5” ?
“Che si7 kek8 kan2-tan e5 su7, chhin-ai3 e5 thiN-sai3-tiuN2”Hok-ni2-mou5-su kong2: “Chi2 u7 in nng7 lang5 bo5 tou7-chai5-khang”.
(Ka-teng5 e5 peng5-iu2 te7 39 ki5, 1961 ni5 5 geh8)
</CL>
<HL>

福爾摩斯到天堂e5時，天使長倚來歡迎。天使長講，「福爾摩斯，歡迎你來天堂。Ti7天堂有發生1個案件，就是亞當kap夏娃失蹤真久，到今iau2無人知影in e5下落。設使你會thang將in chhoe7出來m7真好」。過無偌久，福爾摩斯將亞當夏娃chhoa7來天使長e5面前講：「這2個就是」。
亞當夏娃liam-piN 承認：「見若來天堂e5人，逐家攏beh來看阮，煞請阮ka7 in簽名，che hou7阮感覺麻煩，所以才換新e5名，化裝平常人已經有幾百年久。」
天使長奇怪福爾摩斯怎樣會thang將亞當夏娃chhoe7出來，就問：「你是怎樣將in chhoe7出--來」？
「這是kek8簡單e5事，親愛e5天使長」福爾摩斯講：「只有in 2人無肚臍空。」
 (家庭e5朋友第39期，1961年5月)
</HL>