<CL>
  Ti7 In3-tou7 bat u7 chit8 e5 lang5 chhoa7 i e5 cha-bou2-kiaN2 khi3 chit8 e5 Ki-tok-kau3 hak8-hau7 chu3-chheh. 
  Hau7-tiuN2 hoan-geng5 in pe7-kiaN2 kong2, “Goan2 chit-keng hak8-hau7 tioh8 thak8 3, 4 ni5 chiah oe7 pit-giap8.” 
  Hu7-chhin hoe5-tap8 kong2, “Goa2 bo5 an3-sng3 beh hou7 goa2 e5 cha-bou2-kiaN2 toa3 chia thak8 hiah nih ku2, goa2 m7-si7 Ki-tok-tou5, lin2 che si7 Ki-tok-kau3 hak8-hau7, goa2 e5 bok8-tek si7 ai3 hou7 i ti7 chia chit8-toaN7 si5-kan, thang hou7 i choe3 chit8-kiaN7 tek8-piat8 e5 su7.” 
  “Si7 sim2-mih8 tek8-piat8 e5 su7.” 
  Hu7-chhin hoe5-tap8 kong2, “Goa2 ng3-bang7 li2 hou7 i e5 bin7 u7 kng.” 
  Hau7-tiuN2 mng7 i kong2, “Hou7 i e5 bin7 u7 kng? Li2 e5 i3-su3 si7 sim2-mih8?”
  Hu7-chhin in3 kong2, “Kui2 ni5 lai5, goa2 khoaN3-kiN3 kui3-hau7 e5 hak8-seng tui3 goan2 tau mng5-khau2 keng-koe3, goa2 hoat-kak in e5 bin7 u7 chit8 chiong2 siam2-kng, goa2 khiok m7-chai tioh8 an2-choaN2 heng5-iong5, chong2-si7 goa2 chai he si7 chit8-chiong2 hi2-lok8 peng5-an e5 piau2-cheng5, goa2 chi2-u7 e7-thang eng7 ‘kng’ chit-ji7 lai5 heng5-iong5 na7-tiaN7.” 
  Hau7-tiuN2 tim3-thau5 kong2, “Si7, li2 sou2 khoaN3 e5 khak-sit8 si7 kng, he si7 in-ui7 jin7-sek Ia5-sou Ki-tok chiah u7 kng, in-ui7 Ia5-sou si7 se3-kan e5 kng, siat-su2 li2 e5 cha-bou2 kiaN2 na7 siong-sin3, i ia7 oe7 tong5-iuN7 hoat-kng.” 
  (“Ki5-biau7 e5 Ia5-sou”, Iah8 102-103 )
</CL>
<HL>

Ti7印度bat有一個人chhoa7伊e5查某子去一個基督教學校註冊。 
校長歡迎in父子講，「阮這間學校著讀3、4年才會畢業。」 
父親回答講，「我無按算beh hou7我e5查某子toa3 chia讀hiah nih久，我m7是基督徒，lin2 che是基督教學校，我e5目的是ai3 hou7伊ti7 chia一段時間，thang hou7伊做一件特別e5事。」 
「是甚mih8特別e5事。」 
父親回答講，「我向望你hou7伊e5面有光。」 
校長問伊講，「Hou7伊e5面有光？你e5意思是甚mih8？」 
父親應講，「幾年來，我看見貴校e5學生tui3阮兜門口經過，我發覺in e5面有一種閃光，我卻m7知著an2-choaN2形容，總是我知he是一種喜樂平安e5表情，我只有會thang用『光』這字來形容na7-tiaN7。」 
校長tim3頭講，「是，你所看e5確實是光，he是因為認識耶穌基督才有光，因為耶穌是世間e5光，設使你e5查某子若相信，伊也會同樣發光。」 
（《奇妙e5耶穌》，頁102-103） 
</HL>