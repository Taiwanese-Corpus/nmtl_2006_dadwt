<CL>
Ti7 chit8 e5 toa7 siaN5-chhi7 e5 koe-lou7 u7 chit8-koa2 ta-pou gin2-na2 ti7-teh thit-tho5 po-le5 Chu-a2.  Ki5-tiong chit8-koa2 chin gau5 kong2 phaiN2-thiaN oe7.  
Seng-pin kong2, “Lin2 na7 beh kong2 hit khoan2 phaiN2-thiaN oe7, goa2 chiu7 bo5 beh kap lin2 thit-tho5.” 
Ki5-tiong u7 lang5 kong2, “Ah, i liah8-choe3 i si7 joa7-nih liau2-put-khi2 leh ...”
Seng-pin kong2, “Chhut-chai7 lin2 kong2 lah, goa2 bo5 ai3 kap chit chiong2 kong2 phaiN2-thiaN oe7 e5 lang5 cho3-hoe2.  Goan2 Chu2-jit8-oh8 lau7-su kong2, ‘Ia5-sou ai3 lan2 kong2 ho2  e5 oe7, siuN7 chheng-khi3 e5 su7.’  Ia5-sou goa2 e5 Ong5, goa2 bo5 ai3 thiaN lin2 e5 phaiN2-thiaN oe7.”  Kong2 soah chiu7 khioh i e5 Chu-a2, he7 toa3 lak-te7-a2.  
Chit si5 u7 kui2-na7 e5 gin2-na2 chan3-seng5 i sou2 kong2, chiu7 kong2, “Tioh8, lan2 mai3 kap hiah e5 kong2 phaiN2 thiaN oe7 e5 lang5 thit-tho5, lan2 lai5 khi3 thit-tho5.”  Chiu7 leng7-goa7 khi3 pat8 sou2-chai7 thit-tho5.  
Au7-lai5 Seng-pin u7 chhoa7 ki5-tiong kui2-na7 e5 khi3 Chu2-jit8-oh8.  In siuN7 kong2 Chu2-jit8-oh8 keng2-jian5 oe7 hou7 Seng-pin hiah nih iong2-kam2, it-teng7 si7 chin ki5-koai3 e5 sou2-chai7.
(“Ki5-biau7 e5 Ia5-sou”, Iah8 81 )
</CL>
<HL>

Ti7一個大城市e5街路有一寡查甫囡仔ti7-teh thit-tho5玻璃珠仔。其中一寡真gau5 講歹聽話。
昇賓講，「Lin2若beh講hit 款歹聽話，我就無beh kap lin2 thit-tho5。」
其中有人講，「Ah，伊掠做伊是偌nih了不起leh…」
昇賓講，「出在lin2講lah，我無愛kap這種講歹聽話e5人做伙。阮主日學老師講，『耶穌ai3咱講好 e5話，想清氣e5事。』耶穌我e5王，我無愛聽lin2 e5歹聽話。」講煞就拾伊e5珠仔，下toa3落袋仔。
這時有幾若個囡仔贊成伊所講。就講，「著，咱mai3 kap hiah e5講歹聽話e5人thit-tho5，咱來去thit-tho5。」就另外去別所在thit-tho5。
後來昇賓有chhoa7其中幾若個去主日學。In想講主日學竟然會hou7昇賓hiah nih勇敢，一定是真奇怪e5所在。
（《奇妙e5耶穌》，頁81）
</HL>