<CL>
U7 chit8 e5 hu7-jin5-lang5 siong5-siong5 kong2, “Goa2 ng3-bang7 goa2 i2-keng tit-kiu3.”  I chhin-chhiuN7 be7-bat u7 tit-kiu3 e5 pa2-ak.  
U7 chit8-jit8 i e5 bok8-su chhiaN2 i thak8 Iok-han7 3:36 siong7-poaN3 chat, “Sin3 e5 lang5 u7 oah8.”  
Bok8-su mng7 i kong2, “ xx thai3-thai3, li2 tit-kiu3 lah mah?”  
In3 kong2, “Oh, goa2 ng3-bang7 goa2 i2-keng tit-kiu3.”  
Bok8-su koh kong2, “Koh thak8 chit8-pai2.” Au7-lai5 koh mng7 i, “Li2 siong-sin3 Ia5-sou si7 li2 e5 Kiu3-chu2 mah?  Li2 sin3 I si7 Siong7-te3 e5 KiaN2 mah?”  
In3 kong2, “Tong-jian5 siong-sin3!”  
“An2-ni li2 tit-kiu3 boe7, u7 eng2-oah8 e5 oah8-mia7 bo5?”  
In3 kong2, “Goa2 hi-bong7 u7.”  
Bok8-su ka7 i kong2: “ ‘u7’ kap ‘hi-bang7’ u7 saN-tang5 bo5?”  
Hit e5 hu7-jin5-lang5 siuN7 liau2 kong-jian5 tai7-ngou7.  “ ‘U7’ chiu7-si7 chin e5 u7 eng2-seng, hian7-chai7 beng5-pek8 lah, goa2 khak-sit8 u7 eng2-seng, u7 tit-kiu3 e5 pa2-ak.”
(“Ki5-biau7 e5 Ia5-sou”, Iah8 26-27 )
</CL>
<HL>

有一個婦人人常常講，「我向望我已經得救。」伊親像be7-bat有得救e5把握。
有一日伊e5牧師請伊讀約翰3：36上半節，「信e5人有活。」
牧師問伊講，「xx太太，你得救lah mah？」
應講，「Oh，我向望我已經得救。」
牧師koh講，「Koh讀一擺。」後來koh問伊，「你相信耶穌是你e5救主mah？你信伊是上帝e5子mah？」
應講，「當然相信！」
「An2-ni你得救未，有永活e5活命無？」
應講，「我希望有。」
牧師ka7伊講：「『有』kap『希望』有相同無？」
Hit個婦人人想了公然大悟。「『有』就是真e5有永生，現在明白lah，我確實有永生，有得救e5把握。」
（《奇妙e5耶穌》，頁26-27）
</HL>