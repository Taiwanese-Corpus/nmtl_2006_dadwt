<CL>
  Chapter 7 
  Te7 5 kang, kang7-khoan2 ai3 koh kam2-sia7 iuN5-a2, goa2 koh ke chai-iaN2 1-koa Sio2-ong5-chu2 e5 seng-oah8 pi3-bit8. I bo5-tiuN-bo5-ti5 mng7 goa2, bo5-thau5 ma7 bo5-boe2, (bun7-te5 na2 chhiuN7 ti7 sim-lai7 ut chin ku2--a)： 
  “IuN5-a2, i na7 u7 chiah8 Bush, ah u7 chiah8 hoe bo5?” 
  Goa2 in3 kong2, “iuN5-a2 na7 khap8 e7 tioh8 e5 mih8-kiaN7 long2 chiah8.” 
  “Ham7 u7 chhi3 e5 hoe ma7 chiah8?” 
  “HeN3.” 
  “Na7 an2-ni, he chhi3 u7 siaN2 lou7-iong7?” 
  Goa2 m7 chai-iaN2. Hit-chun7 goa2 tng-teh bo5-eng5 ban2 1 ki ti7 Engine teng2-bin7 e5 lou7-si. Goa2 chin hoan5-lo2, hui-leng5-ki e5 bun7-te5 khai-si2 pian3 kah chin giam5-tiong7, lim e5 chui2 koh tit8-tit8 chio2--khi3, goa2 ai3 cho3 siong7-bai2 e5 phah-sng3. 
  “Hiah-e5 chhi3 u7 siaN2 lou7-iong7?” 
  Sio2-ong5-chu2 na7 mng7 tioh8 bun7-te5, to7 mng7 kah u7 1 ki peN3. Goa2 hou7 hit ki lou7-si khi3 kah put8-put8-thiau3, chhin3-chhai2 ka7 in3, 
  “Hiah-e5 chhi3, ham7 1 e5 lou7-iong7 to7 bo5, he kan-taN si7 hoe teh chhong3-ti7--lang5-e5.” 
  “Ouh!” 
  Tiam7-cheng7 1 khun3 liau2-au7, Sio2-ong5-chu2 iong7 siuN7-khi3 e5 khau2-khi3 ka7 goa2 giang2, 
  “Goa2 bo5 ai3 sin3! Hoe si7 nng2-chiaN2, bu5-kou--e5. In chin7-liong7 po2-hou7 ka-ki7. In siong-sin3 chhi3 si7 chin khiong2-pou3 e5 bu2-khi3......” 
  Goa2 bo5 in3. Hit-chun7 ka-ki7 seh8-seh8-liam7, 
  “Na7 chit ki lou7-si chun7 boe7 tin2-tang7, kui-khi3 iong7 thih-thui7-a2 ka7 kha3 tiau7.” Sio2-ong5-chu2 koh ti7-teh iau-pa2-chha2: 
  “Li2 chin-chiaN3 siong-sin3 hiah-e5 hoe......” 
  Goa2 hoah kong2, “Ah! M7-si7--lah! M7-si7--lah!Goa2 long2 bo5 teh ka7 sin3-tau2! Goa2 kan-taN chhin3-chhai2 in3 nia5. Li2 kam2 bo5 khoaN3 Goa2 tng-teh bo5-eng5 giam5-tiong7 e5 tai7-chi3.” 
  I gang7-gang7 tit8-tit8 ka7 goa2 khoaN3. 
  “Si7 siaN2 giam5-tiong7 e5 tai7-chi3?” 
  I khoaN3 goa2 chhiu2--nih gia5 thih-thui5, cheng2-thau5-a2 hou7 iu5 kou5 kah ou-so5-so5, phak ti7 1 hang7 i jin7-ui5 chin phaiN2-khoaN3 e5 mih8-kiaN7 teng2-thau5. 
  “Li2 kong2-oe7 chin chhiuN7 hiah-e5 toa7-lang5!” 
  I an2-ne kong2 hou7 goa2 kam2-kak lioh8-a2 kian3-siau2-kian3-siau2. M7-taN7 an2-ne nia5, i koh kong2, 
  “Li2 ka7 tak8 hang7 tai7-chi3 lam7-lam7 cho3-hoe2......Ka7 su7-su7-hang7-hang7 bu2 kah loan7-chhau-chhau!” 
  I hou7 goa2 bu2 kah chiok siuN7-khi3. Thau5 tit8-tit8 io5, io5 kah i kim-sek e5 thau5-mng5 na2-chhiuN7 hong-chhoe teh poe. 
  “Goa2 chai-iaN2 u7 1 liap8 thiN-chhiN teng2-bin7 u7 1 e5 ang5 bin7 e5 sian-siN, i m7-bat phiN7 koe3 hoe; m7-bat khoaN3 koe2 thiN-chhiN、ma7 m7-bat kah lang5 i3-ai3--koe3. I tu5-khi3 cho3 sng3-sut e5 ka-hoat, m7-bat cho3 koe3 ki5-thaN e5 tai7-chi3; tu2-ho2 kap li2 kang7-khoan2, kui-kang tit8-tit8 liam7-kong2, “Goa2 teh bo5-eng5 tiong7-iau3 e5 tai7-chi3, goa2 teh bo5-eng5 tiong7-iau3 e5 tai7-chi3”, koh-chai3 kong2, koh-na2 chin hiau-pai. M7-koh he m7-si7 lang5, si7 Mushroom.” 
  “SiaN2?” 
  “Muchroom.” 
  Sio2-ong5-chu2 khi3 kah peh8-sun2-sun2. 
  I koh kong2, “Kui2-pah ni5 lai5 hoe long2 teh hoat chhi3. Kui2-pah ni5 lai5 iuN5-a2 kang7-khoan2 ma7 teh chiah8 hoe. Khi3 chhoe7-chhut si7 an2-choaN2 hoe thai3 hiah sin-khou2 teh che3-cho7 bo5-lou7-iong7 e5 chhi3, kam2 m7-si7 giam5-tiong7 e5 tai7-chi3? Hoe kap iuN5-a2 tiong-kan e5 chian3-cheng kam2 bo5 tiong7-iau3? Che kam2 bo5 pi2 hit e5 ang5-bin7 sian-siN e5 ka-hoat khah tiong7-iau3? Chun2-kong2 goa2 bat 1 lui2 hoe, koh si7 choan5-se3-kai3 ui5-it e5 1 lui2, kan-taN ti7 goa2 toa3 e5 thiN-chhiN chiah u7, ah 1 chiah iuN5-a2 u7 kho2-leng5 ti7 bou2-1-kang e5 chai2-khi2 ka7 hoe chiah8--loh8-khi3, soah iau2 m7-chai ka-ti7 cho3 m7-tioh8 tai7-chi3, che kam2 bo5 tiong7-iau3?” 
  I e5 bin7 ui3 peh8 pian3 ang5, koh kong2, 
  “Khah-su2 u7 lang5 i2 chit lui2 hoe cho3 kian3-pun2, jim7-ui5 ti7 chhian-chhian-ban7-ban7 e5 thiN-chhiN tang-tiong i si7 kou-it e5 1 lui2 hoe, si7 joa7-ni7-a2 heng7-hok.” I na7 taN-thau5 khoaN3 thiN-chhiN e5 si5, to7 tui3 ka-ti7 kong2, “Goa2 e5 hoe ti7 hiah-e5 bou2-bou2 sou2-chai7 ... Chun2 na7-si7 iuN5-a2 ka7 hoe chiah8 tiau7, che kam2 m7-si7 kong2 sou2-u7 e5 thiN-chhiN long2 hoa--khi3-a! Che kam2 bo5 tiong7-iau3.” 
  I kong2 boe5 loh8-khi3--ah. I jim2-boe7-tiau7 soah khau3--chhut-lai5. Jit8-thau5 loh8-soaN--lou3, goa2 ka7 goa2 e5 ke-si khng3 loh8 thou5-kha. Chin2 siong7 iau3-kin2--e5, kam2 si7 goa2 e5 thih-thui5, goa2 e5 lou7-si, chhui3-ta kah si2-bong5. Ti7 thiN-chhiN teng2-bin7 (ti7 lan2 te7-kiu5) u7 1 e5 Sio2-ong5-chu2 tng su-iau3 an-ui3. Goa2 ka7 i moa- -leh, ka7 i lang7 kong2, “Li2 kah-i3 e5 hit lui2 hoe boe7 gui5-hiam2--la ... goa2 beh oe7 chhui3-om-a2 hou7 li2 e5 iuN5 -a2 ... goa2 beh oe7 tek-ui5 ka7 li2 e5 hoe ui5--khi2-lai5... goa2 beh...” 
  Goa2 m7 chai-iaN2 ai3 kong2 siaN2. Goa2 kam2-kak ka-ki7 chin ham-ban7, m7 chai-iaN2 an2-choaN2 chiap-kin7--i, an2-choaN2 ka7 phian3 hou7 tiam7...... bak8-sai2 hou7 lang5 e5 kam2-kak, si7 chin ki5-miau7. 
  Chapter 8 
  Chin-kin2 goa2 to7 tui3 chit lui2 hoe, ke chiaN5 liau2-kai2, ke chiaN5 chheng-chho2. SIo2-ong5-chu2 e5 thiN-chhiN teng2-bin7 tiaN7-tiaN7 u7 1 koa2 chin kan2-tan e5 hoe, kan-taN u7 1 pai5 e5 hoe-iap8, in boe7 chiam3-ui7, ma7 boe7 kiau2-jiau2--lang5. In chai2-a2 hoat ti7 chhau2-tui--nih, am3-si5 to7 lian--khi3, m7-koh u7 1 kang, u7 1 lui2 hoe hoat iN2 chhut--lai5, m7-chai i tui3 toh-ui7 chau2--lai5 e5 cheng2, Sio2-ong5-chu2 bat chim-chiok koan-chhat chit ki iN2, bo5-seng5 thiN-chhiN teng2-bin7 e5 phin2-cheng2, u7 kho2-leng5 si7 baobab e5 sin phin2-cheng2. 
  Chit chang5 shrub chin kin2 to7 bo5 koh toa7, koh tih-beh khai-si2 khui-hoe. Sio2-ong5-chu2 chhin-bak8-chiu khoaN3tioh8 1 ki chin toa7 e5 ge5 puh--chhut-lai5, kam2-kak ki-chek liam-mi e7 chhut-hian7, hit lui2 hoe hou7 i e5 un-chhng5 po2-hou7--le, soah tit8-tit8 teh chun2-pi7 beh an2-choaN2 taN2-pan7 ka-ti7, chim-chiok soan2 sek-chui2, khai chin che7 si5-kan teh chheng7-saN, 1 ban7 1 ban7 teh cheng2-li2 ka-ti7 e5 hoe-iap8. Hoe-lui2 m7-goan7 kong2 hoe khui e5 si5 chhiuN7 chhiah-eng-chhek-tau7-hoe hiah jiau5, i taN siuN7 kong2 e7-tang3 khui kah sui2-tang-tang. Oah! I chin-chiaN3 u7 kau3 sui2--e5, in-ui7 i sin5-pi3 e5 chng-thaN7 chun2-pi7 chin ku2--a. 
  Koh-lai5 u7 1 kang chai2-khi2, phah-phu2-kng e5 si5, i khui-hoe--a. 
  I sin-sin-khou2-khou2 cho3 oan5 tap8-tap8-tih-tih e5 khang-khoe3 soah, na2 peh-ha, na2 kong2: 
  “Ah! Goa2 tu2 cheng-sin5 nia5 ......ChhiaN2 li2 goan5-liong7......goa2 iau2-boe7 se-chng ho2-se3 leh......” 
  Hit-chun7, Sio2-ong5-chu2 jim2-boe7-tiau5 to7 ka7 o-lo2 kong2, “Li2 chiok sui2--e5 neh!” 
  “Kam2 u7?” Hit lui2 hoe un7-un7-a2 in3 kong2, “Goa2 tu2-ho2 kah jit8-thau5 cho3-hoe2 chhut--lai5......” 
  Sio2-ong5-chu2 cha2 to7 ek tioh8 i bo5 siaN2 e7 kou3-khiam, chong2- -si7 i soah hiah be5-lang5! 
  Bo5-joa7-ku2 i koh kong2, “Goa2 khoaN3 chiah8 chai2-khi2 e5 si5-kan kau3--a. ChhiaN2 li2 ai3 siuN7 tioh8 goa2 .....” 
  Sio2-ong5-chu2 kam2-kak chin gai7-gioh8, chhoe7 tioh8 1 thang2 chheng-khi3 e5 chui2 ui7 hit lui2 hoe hok8-bu7. 
  Ma7 in-ui7 an2-ne, hit lui2 hoe e5 hi-hoa sui5 to7 toa3 lai5 khun3-jiau2. Chhin-chhiuN7 kong2, u7 1 kang kong2 tioh8 i hit 4 ki chhi3 e5 si5, i ka7 Sio2-ong5-chu2 kong2, 
  “Hou2; u7 jiau2 e5 hou2 e7 lai5 hoNh!” 
  Sio2-ong5-chu2 io5-thau5 kong2, “Goa2 toa3 e5 thiN-chhiN teng2-bin7 bo5 hou2, hoaiN5-tit8 hou2 ia7 bo5 chiah8 chhau2.” 
  Hit lui2 hoe lio5-lio5-a2 in3-kong2, “Goa2 m7-si7 chhau2.” 
  “PhaiN2-se3 !PhaiN2-se3 !.....” 
  Koh kong2, “Goa2 m7 kiaN hou2, kan-taN kiaN hong. Li2 kam2 u7 khia7-pin5 (屏風)” 
  Sio2-ong5-chu2 ka-ti7 theh8-chheN2 kong2, “Na7 kiaN hong?......che to7 hai7—a! Chit lui2 hoe chin hok8-chap8.” 
  “Am3-si5 li2 ka7 goa2 khng3 toa3 po-le5-ta3 lai7-te2, lin2 chia u7 kau3 koaN5. Goan2 hia...” 
  I oe7 soah kong2 1-poaN3. I lai5 chia e5 si5 si7 1 liap8 chi2, iau2 m7-bat khoaN3 tioh8 goa7-bin7 e5 se3-kai3. I hau-siau5 oe7 soah kong2 siuN ham3, kam2-kak chin kian3-siau3, sau3 2, 3 siaN, to7 joa7 tui3 Sio2-ong5-chu2 hia khi3. 
  “Goa2 e5 khia7-pin5--le?” 
  “Goa2 tng-teh chhoe7, m7-koh li2 to7 kong2 boe7 soah!” 
  Liau2-au7 i ta-sau3 kui2--a2 siaN, piau2-si7 i tui3 Sio2-ong5-chu2 e5 khian2-chek. 
  Chu7-an2-ne, sui-bong2 Sio2-ong5-chu2 ho2-sim teh ka7 chiau3-kou3, bo5-joa7-ku2 ma7 teh hoai5-gi5--i. Sio2-ong5-chu2 ka7 bo5-iau2-kin2 e5 oe7 tong3-cho3 chin, pian3 kah chin iu-bun7. 
  U7 1 kang Sio2-ong5-chu2 tui3 goa2 piau2-beng5 kong2, “Goa2 bo5 eng3-kai siong-sin3--i. Lan2 bo5 eng3-kai khi3 sin3-tau2 hoe kong2 e5 oe7. Lan2 ai3 cho3--e5 si7 him-siong2--in, phiN7 in e5 phang-bi7. Chit lui2 hoe hou7 gun2 e5 thiN-chhiN moa2-si3-ke3 long2 si7 phang-bi7, m7-koh goa2 soah boe7-hiau2 khi3 hiang2-siu7. Hou2 e5 tai7-chi3 pun2-chiaN5 eng3-kai pho7 tioh8 ai3-sioh e5 sim; goa2 soah tian-to3 teh siuN7-khi3.” 
  I koh than2-pek8 tui3 goa2 kong2, 
  “Goa2 hit-chun7 iau2 bo5 chheng-cho2, gong7-gong7, eng3-kai khoaN3 i sou2 cho3--e5, m7-si7 thiaN i kong2 e5 oe7. I hou7 goa2 chhiong-moa2 tioh8 phang-khi3, chhiong-moa2 tioh8 kng. Goa2 bo5 eng3-kai li7-khui i! Eng3 -kai siuN7 kong2 i hiah-e5 siuN ham3 e5 peh8-chhat8-oe7 lai7-te2 sou2 pau e5 un-jiu5. Hoe lai7-sim si7 chiah mau5-tun2! Hit-chun7 goa2 siuN siau3-lian5, m7-chai-iaN2 ho2 khi3 ai3--i.” 
  Chapter 9 
  Goa2 khoaN3 i e7-tang3 to5-chau2, si7 1-tin7 ia2-chiau2 ka7 i tau3-saN-kang7. Chau2--chhut-lai5 hit kang chai2-khi2, ka7 i e5 thiN-chhiN cheng2-li2 kah su3-si7-su3-si7. I ka7 in tau e5 oah8 e5 hoe2-soaN chim-chiok se2-se2--le. I u7 2 liap8 oah8 e5 hoe2-soaN, tui3 i si7 chin li7-pian7, e7-tang3 ti7 teng2-bin7 chu2 chai2-khi2. I ma7 u7 1 liap8 si2 e5 hoe2-soaN. To7 chhiuN7 i kong2--e5, “Se3-su7 lan5 liau7?” I ma7 u7 chheng hit liap8 si2 e5 hoe2-soaN. Khah-su2 u7 lang5 ho2-ho2-a2 ka7 cheng2-li2, hoe2-soaN to7 e7 un5-un5-a2 sio koh u7 kui-lut8, boe7 khi3 hou7 pok8-cha3--khi3 . Hoe2-soaN pok8-cha3 to7 na2 ian-tang5 teng2-bin7 e5 hoe2. 
  Cheng3-lang5 chai, ti7 te7-kiu5 teng2-bin7, lang5 si7 hiah-ni7-a2 se3, bo5-hoat-tou7 khi3 piaN3-sau3 hiah-e5 hoe2-soaN. M7-chiah kong2 hoe2-soaN e7 ka7 lan2 toa3 chiah che7 ma5-hoan5 . 
  Sio2-ong5-chu2 ban2 tiau7 baobab siong7-boe2 e5 iN2 e5 si5, ma7 si7 u7 koa2 iu-bun7, i siuN7 kong2 bo5-kho2-leng5 koh to3-tng2--lai5. M7-chiah hit kang chai2-khi2 , chiah-e5 jit8-siong5 e5 khang-khoe3 soah hou7 i kam2-kak chin po2-sioh. I ka7 hit lui2 hoe ak siong7 boe2 1 kai3 chui2 liau2, chun2-pi7 beh kham3 po-le5-ta3 e5 si5, bak8-sai2 khoa3 bak8-kiN5. 
  I ka7 hoe kong2, “Chai3-hoe7!” 
  Tan7-si7 hoe bo5 in3--i. 
  I koh kong2, “Chai3-hoe7!” 
  Hit lui2 hoe kham7-sau3. (m7-si7 koaN5--tioh8 ) 
  Boe2--a2, i ka7 Sio2-ong5-chu2 kong2, “Goa2 siong5-siong5 thui5 kah boe7 pe5-chiuN7, chhiaN2 li2 goan5-liong7--goa2, khah lok8-thiong3--le!” 
  Chit kai2 bo5 hong5 me7, soah hou7 Sio2-ong5-chu2 kiaN-1-tio5, Chhiu2--nih theh8 tioh8 po-le5-ta3, khia7 ti7 hia gang7-gang7. Boe7 liau2-kai2 chit chiong2 un-jiu5 e5 tui3-thai7. 
  Hit lui2 hoe ka7 i kong2, “Goa2 chin-chiaN2 ai3--li2, Li2 it-tit8 long2 m7-chai, che si7 goa2 e5 m7-tioh8. Bo5-iau3-kin2, m7-koh li2 kap goa2 kang7-khoan2 hiah gong7. Khah khoai3-lok8- -le...... Ka7 hit e5 po-le5-ta3 theh8 chau2, goa2 bo5 su-iau3--a.” 
  “Tan7-si7, u7 hong--neh.......” 
  “Goa2 sin-the2 bo5 hiah lam2 ......am3-si5 e5 liang5-hong tui3 goa2 chin ho2 . Goa2 si7 1 lui2 hoe.” 
  “Na7-si7 tong7-but8 lai5--leh ?......” 
  “Aih-ioh, goa2 na7 beh liau2-kai2 iah8-a2, ma7 tioh8 jim2-siu7 2, 3 chiah thang5. In khoaN3--khi2--lai5 chiok sui2--e5. In na7 bo5 sui2, nah u7 lang5 e7 lai5 pai3-thok--goa2? Li2 tih-beh chau2--a. Na7 si7 khah toa7-chiah e5 tong7-but8, goa2 long2 m7 kiaN, goa2 sin-khu teng2-bin7 u7 chhi3 .” 
  I u7 kau3 thian-chin, to7 4 ki chhi3 theh8 hou7 Sio2-ong5-chu2 khoaN3, koh kong2, “ 
  M7-thang an2-ne thoa-thoa-soa-soa, na7 koat-teng7, to7 kin2 chau2 !” 
  I si7 m7-goan7 Sio2-ong5-chu2 khoaN3 tioh8 i khau3. I si7 1 lui2 chin hiau-pai e5 hoe....... 
</CL>
<HL>

第7章 
第5工，共款ai3 koh感謝羊仔，我koh加知影一寡小王子e5生活祕密。伊無張無持問我，無頭ma7無尾(問題若像ti7心內ut真久--a)： 
「羊仔，伊若有食Bush，ah有食花--無？」 
我應講：「羊仔若khap會著e5物件攏食。」 
「Ham7有刺e5花ma7食？」 
「HeN3。」 
「若an2-ni，he刺有啥路用？」 
我m7知影。Hit陣我tng-teh無閒挽一支ti7 Engine頂頭e5螺絲。我真煩惱，飛leng5機e5問題開始變kah真嚴重，lim e5水koh直直少--去，我ai3做上bai2 e5扑算。 
「Hiah-e5刺有啥路用？」 
小王子若問著問題，就問kah有一枝peN3。我hou7 hit枝螺絲氣kah put-put跳，chhin3-chhai2 ka7應： 
「Hiah-e5刺，ham7一個路用都無，he kan-taN是花teh創治--人--e5。」 
「Ouh！」 
恬靜一khun3了後，小王子用受氣e5口氣ka7我嚷： 
「我無ai3信！花是軟chiaN2、無辜--e5。In盡量保護家己。In相信刺是真恐怖e5武器……」 
我無應。Hit陣家己seh8-seh8唸： 
「若這枝螺絲chun7 boe7振動，歸氣用鐵錘仔ka7 kha3掉。」小王子koh ti7-teh 枵飽吵： 
「你真正相信hiah-e5花……」 
我喝講：「Ah！M7是--lah！M7是--lah！我攏無teh ka7信tau2!我kan-taN chhin3-chhai2應nia5。你kam2無看我tng-teh無閒嚴重e5代誌？」 
伊gang7-gang7直直ka7我看。 
「是啥嚴重e5代誌？」 
伊看我手--nih giah8鐵錘，指頭仔hou7油糊kah烏so5-so5,仆ti7一項伊認為真歹看e5物件頂頭。 
「你講話真像hiah-e5大人！」 
伊an2-ne講hou7我感覺略仔見笑見笑。M7-taN7 an2-ne nia5,伊koh講： 
「你ka7逐項代誌lam7-lam7做伙……ka7事事項項bu2 kah亂chhau-chhau！」 
伊hou7我bu2 kah 足受氣，頭直直搖，搖kah伊金色e5頭毛若像風吹teh 飛。 
「我知影有一粒天星頂面有一個紅面e5先生，伊m7-bat鼻過花，m7-bat看過天星，ma7 m7-bat kap人意愛--過。伊除去做算術e5加法，m7-bat做過其他e5代誌；tu2好kap你共款，歸工直直唸講：『我teh無閒重要e5代誌，我teh無閒重要e5代誌！』Koh再講，koh若真hiau5-pai。M7-koh he m7是人，是Mushroom。」 
「啥？」 
「Mushroom。」 
小王子氣kah白sun2-sun2。 
伊koh講：「幾百年來花攏teh發刺。幾百年來羊仔共款ma7 teh食花。去chhoe7出是an2-choaN2花thai3 hiah辛苦teh製作無路用e5刺，kam2 m7-si7嚴重e5代誌？花kap羊仔中間e5戰爭kam2無重要？Che kam2無比hit個紅面先生e5加法較重要？準講我bat一蕊花，koh是全世界惟一e5一蕊，kan-taN ti7我toa3 e5天星才有，ah一隻羊仔有可能ti7某一工e5早起ka7花食--落去，煞iau2 m7知家己做m7著代誌，che kam2無重要？」 
伊e5面ui3白變紅，koh講： 
「假使有人以這蕊花做見本，認為ti7千千萬萬e5天星當中伊是孤一 e5一蕊花，是偌--nih8-a2幸福。伊若taN頭看天星e5時，to7對家己講：「我e5花ti7 hiah-e5某某所在…」準若是羊仔ka7花食掉，che kam2 m7是講所有e5天星攏hoa--去--a！Che kam2無重要！」 
伊講boe7落去--ah。伊忍boe7-tiau5煞哭--出來。日頭落山--lou3,我ka7我e5 ke-si囥落塗腳。Chin2上要緊--e5,kam2是我e5鐵鎚，我e5螺絲，嘴礁kah死亡。Ti7天星頂面(ti7咱地球)有一個小王子tng需要安慰。我ka7伊moa--leh，ka7伊弄講 :「你kah意e5 hit蕊花boe7危險--la ……我beh畫嘴am仔hou7 你e5羊仔……我beh畫竹圍ka7你e5花圍--起來……我beh……」 
我m7知影ai3講啥。我感覺家己真ham-ban7,m7知影an2-choaN2接近--伊，an2-choaN2 ka7騙hou7恬……目屎hou7人e5感覺是真奇妙。 
第8章 
真緊我就對這蕊花，加誠了解、加誠清楚。小王子e5天星頂面定定有一寡真簡單e5花，kan-taN有一排e5花葉，in boe7佔位，ma7 boe7攪擾--人。In早起發ti7草堆--nih，暗時就lian--去，m7-koh有一工，有一蕊花發iN2出--來，m7知伊tui3 toh位走--來e5種，小王子bat斟酌觀察這枝iN2，無seng5天星頂面e5品種，有可能是Baobab e5新品種。 
這叢Shrub真緊就無koh大，koh tih-beh開始開花。小王子親目珠看著一枝真大e5芽puh--出來，感覺奇蹟liam5-mi會出現，hit蕊花hou7伊e5溫床保護--leh，煞直直teh準備beh an2-choaN2打扮家己，斟酌選色水，開真濟時間teh穿衫，一瓣一瓣teh整理家己e5花葉。花蕊m7願講花開e5時像chhiah-eng-chhek-tau7花 hiah hiau5,伊taN想講會當開kah sui2-tang-tang。Oah!伊真正有夠sui2--e5,因為伊神祕e5 chng-thaN7準備真久--a。 
Koh來有一工早起，phah-phu2光e5時，伊開花--a。 
伊辛辛苦苦做完tap8-tap8-tih-tih e5工課煞，那peh-hah8 那講： 
「Ah！我tu2精神nia5......請你原諒......我iau2-boe7 se-chng好勢leh......」 
Hit陣，小王子忍boe7-tiau5就ka7 o-lo2講：「你足sui2--e5--neh！」 
「Kam2有？」Hit蕊花un7-un7-a2應講：「我tu2好 kap日頭做伙出--來i8…」 
小王子早就臆著伊無啥會kou3謙，總--是伊煞hiah迷人！ 
無偌久伊koh講：「我看食早起e5時間到--a。請你ai3想著我......」 
小王子感覺真礙gioh8,chhoe7著一桶清氣e5水為hit蕊花服務。 
Ma7因為an2-ne，hit蕊花e5虛華隨就帶來困擾。親像講，有一工講著伊hit四枝刺e5時，伊ka7小王子講： 
「虎，有爪e5虎會來hohN！」 
小王子搖頭講：「我toa3 e5天星頂面無虎，橫直虎也無食草。」 
Hit蕊花略略仔應講：「我m7是草。」 
「歹勢！歹勢！......」 
Koh講：「我m7驚虎，kan-taN驚風。你kam2有khia7-pin5?」 
小王子家己提醒講：「若驚風？......che就害--a！這蕊花真複雜。」 
「暗時你ka7我囥toa3玻璃罩內底，lin2 chia有夠 寒。阮hia......」 
伊話煞講一半。伊來chia e5時是一粒籽，iau2 m7-bat 看著外面e5世界。伊hau-siau5話煞講siuN ham3,感覺真見笑，嗽2、3聲，就賴tui3小王子hia去。 
「我e5 khia7-pin5--leh？」 
「我tng-teh chhoe7,m7-koh你to7講boe7煞！」 
了後伊ta嗽幾仔聲，表示伊對小王子e5譴責。 
自an2-ne，雖罔小王子好心teh ka7照顧，無偌久ma7 teh懷疑--伊。小王子ka7無要緊e5話當做真，變kah真憂悶。 
有一工小王子對我表明講：「我無應該相信--伊。咱無應該去信tau2花講e5話。咱ai3做--e5是欣賞--in，鼻in e5香味。這蕊花hou7阮e5天星滿四界攏是香味，m7-koh我煞boe7曉去享受。虎e5代誌本誠應該抱著愛惜e5心；我煞顛倒teh受氣。」 
伊koh坦白對我講： 
「我hit陣iau2無清楚，憨憨，應該看伊所做--e5,m7是聽伊講e5話。伊hou7我充滿著香氣、充滿著光。我無應該離開伊!應該想講伊hiah-e5 siuN ham3 e5白賊話內底所包e5溫柔。花內心是chiah矛盾！Hit陣我siuN少年，m7知影好好去愛--伊。」 
第9章 
我看伊會當逃走，是一tin7 野鳥ka7伊鬥相工。走--出來 hit工早起，ka7伊e5天星整理kah su3-si7-su3-si7。伊ka7 in兜e5活e5火山斟酌洗洗--leh。伊有2粒活e5火山，對伊是真利便，會當ti7頂面煮早起。伊ma7有一粒死e5火山。就像伊講--e5,「世事難料？」伊ma7有清hit粒死e5火山。假使有人好好仔ka7整理，火山就會勻勻仔燒koh規律，boe7去hou7爆炸--去。火山爆炸就若煙筒頂面e5火。 
眾人知，ti7 地球頂面，人是hiah-nih8-a2細，無法度去拚掃hiah-e5火山。M7-chiah講火山會ka7咱帶chiah濟麻煩。 
小王子挽掉Baobab上尾e5 iN2 e5時，ma7是有寡憂悶，伊想講無可能koh倒轉--來。M7-chiah hit工早起，chiah-e5日常e5工課煞hou7伊感覺真寶惜。伊ka7 hit蕊花ak上尾一kai3水了，準備beh kham3玻璃罩e5時，目屎khoa3目kiN5。 
伊ka7花講 ：「再會！」 
但是花無應--伊。 
伊koh講：「再會！」 
Hit蕊花kham5嗽。(m7是寒--著) 
尾仔，伊ka7小王子講：「我常常thui5 kah boe7 pe5癢，請你原諒--我，較lok8-thiong3--leh！」 
這kai2無hong5罵，煞hou7小王子驚一tio5,手--nih提著玻璃罩，企ti7 hia gang7-gang7。Boe7了解這種溫柔e5對待。 
Hit 蕊花 ka7伊講：「我真正愛--你，你一直攏m7知，che是我e5 m7著。無要緊，m7-koh你kap我共款hiah憨。較快樂--leh......Ka7 hit個玻璃罩提走，我無需要--a。」 
「但是，有風--neh......」 
「我身體無hiah lam2......暗時e5涼風對我真好。我是一蕊花。」 
「若是動物來--leh？......」 
「Aih-ioh，我若beh了解iah8-a2,ma7著忍受2、3隻蟲。In看--起來足sui2--e5。In若無sui2,哪有人會來拜託--我？你tih-beh 走--a。若是較大隻e5動物，我攏m7驚，我身軀頂面有刺。」 
伊有夠天真，就4枝刺提hou7小王子看，koh講： 
「M7-thang an2-ne thoa-thoa-soa-soa，若決定，就緊走！」 
伊是m7願小王子看著伊哭。伊是一蕊真hiau5-pai e5花......。 
</HL>