<CL>
  “Hoainn5-tit8 bo5 kinn3-bin7 si7 peng5-iu2, chit-ma2 kinn3-bin7 liau2-au7 ma7-si7 ‘peng5──iu2’, koh-chai3 kong2, lan2 ma7 bo5 sng3 si7 cheng3-keng kinn3-tioh8 bin7.” A-lan5 tek8-piat8 kiong5-tiau7 peng5-iu2 chit nng7 ji7, bo5 siunn7 beh hou7 QA gou7-kai2. 
  “8 goeh8 23 goa2 ai3 khi3 Sin-tek soann-teng2 hip Tayal pou7-lok8 cheng3 khi7-a2 e5 iann2-phinn3, li2 beh khi3--bo5?” QA chai-iann2 A-lan5 tui3 che u7 chhu3-bi7. 
  “Goa2 khoann3-mai7--leh.” A-lan5 ma7 chai-iann2 QA thiau-kang theh8 che ka7 siann5. 
  “Na7 e7-sai2 ai3 kin2 ka7 goa2 kong2--ou!” 
  Hak8-ki5 beh kiat-sok chin3-cheng5, A-lan5 in sia7-thoan5 beh chhut khan-but8, i ai3 hu7-chek ki5-tiong chit8 e5 choan-te5 po3-ko3. Am3-si5 tng2-khi3 kau3 chhu3, seng-khu se2 ho2 liau2-au7, A-lan5 kiann5 khi3 A-kheng e5 pang5-keng. 
  “A-kheng, li2 cheng5 chit8-cham7-a2 m7-si7 kong2 beh khi3 soann-teng2 chhoe7 chit8 e5 eng2-koe3 teh bu2 goan5-chu7-bin5 un7-tong7 e5 peng5-iu2? Li2 tang-si5 beh khi3? Goa2 ai3 hu7-chek goan2 sia7-khan chit ki5 e5『原住民運動回顧與展望』, na7 e7-tang3, goa2 kap li2 cho3-hoe2 khi3, ho2--bo5?” 
  “An2-ne--ou......bo5, goa2 kap hit e5 peng5-iu2 iok khoann3 chit le2-pai3 lak8 e7-sai2--bo5?” 
<CL>
  “Hoainn5-tit8 bo5 kinn3-bin7 si7 peng5-iu2, chit-ma2 kinn3-bin7 liau2-au7 ma7-si7 ‘peng5----iu2’, koh-chai3 kong2, lan2 ma7 bo5 sng3 si7 cheng3-keng kinn3-tioh8 bin7.” A-lan5 tek8-piat8 kiong5-tiau7 peng5-iu2 chit nng7 ji7, bo5 siunn7 beh hou7 QA gou7-kai2. 
  “8 goeh8 23 goa2 ai3 khi3 Sin-tek soann-teng2 hip Tayal pou7-lok8 cheng3 khi7-a2 e5 iann2-phinn3, li2 beh khi3--bo5?” QA chai-iann2 A-lan5 tui3 che u7 chhu3-bi7. 
  “Goa2 khoann3-mai7--leh.” A-lan5 ma7 chai-iann2 QA thiau-kang theh8 che ka7 siann5. 
  “Na7 e7-sai2 ai3 kin2 ka7 goa2 kong2--ou!” 
  Hak8-ki5 beh kiat-sok chin3-cheng5, A-lan5 in sia7-thoan5 beh chhut khan-but8, i ai3 hu7-chek ki5-tiong chit8 e5 choan-te5 po3-ko3. Am3-si5 tng2-khi3 kau3 chhu3, seng-khu se2 ho2 liau2-au7, A-lan5 kiann5 khi3 A-kheng e5 pang5-keng. 
  “A-kheng, li2 cheng5 chit8-cham7-a2 m7-si7 kong2 beh khi3 soann-teng2 chhoe7 chit8 e5 eng2-koe3 teh bu2 goan5-chu7-bin5 un7-tong7 e5 peng5-iu2? Li2 tang-si5 beh khi3? Goa2 ai3 hu7-chek goan2 sia7-khan chit ki5 e5『原住民運動回顧與展望』, na7 e7-tang3, goa2 kap li2 cho3-hoe2 khi3, ho2--bo5?” 
  “An2-ne--ou......bo5, goa2 kap hit e5 peng5-iu2 iok khoann3 chit le2-pai3 lak8 e7-sai2--bo5?” 
  “Li2 na7 iok--tioh8 chiah ka7 goa2 kong2, goa2 chit le2-pai3 bo5 tai7-chi3.” 
  Pai3-lak8 chai2-khi2, A-lan5 che7 A-kheng e5 chhia khi3 soann-teng2 chhoe7 Wagi, i si7 cha2-ki5 goan5-chu7-bin5 un7-tong7 e5 thau5-lang5, boe2--a2 soan2-tek tng2 pou7-lok8 tiam7-chi2 thoann3-kin. 
  A-lan5 mng7-tioh8 chiann5 che7 iu2-koan in hit-chun7-a2 teh phang2 e5 goan5-chek kap hong-hiong3, ma7 hou7-siong hun-hiong2 bat chham-u2--koe3 e5 gi7-te5 ham7 sek8-sai7 e5 peng5-iu2, ui3 Wagi hun-hiong2 e5 keng-giam7--nih, i chiah chheng-chho2 kui kang khut ti7 “Sannasai” e5 tou-chhi7 goan5-chu7-bin5 ham7 tng2-khi3 pou7-lok8 ui3 chhau2-kin keng-eng5 e5 goan5-chu7-bin5 si7 toh-ui7 bo5-kang5. 
  Kong2 kau3 jit8-thau5 loh8-soann--a in chiah kap Wagi sio-si5, beh chau2 chin3-cheng5, Wagi ka7 A-lan5 kong2: “Chia m7-si7 li2 e5 sou2-chai7, li2 ai3 khi3 chhoe7 li2 ka-ti7 e5 tin7-te7.” 
  Chit ku3 oe7, hou7 A-lan5 su-kho2 chiok ku2. 
  7 goeh8-chhe, A-lan5 ka7 A-kheng chioh--i e5《百年心魂》khoann3 liau2, hou7 i kam2-siu7 chin chhim. Kou3-su7 lai7-te2 e5 lu2-chu2-kak chiap-siu7 chou2-sian hoan2-khong3 e5 thoan5-thong2, hong3-khi3 tiong-san2 kai-kip e5 te7-ui7 kap seng-oah8, ka-jip8 te7-ha7 chou-chit, chit e5 koe3-teng5 e5 sim-li2 pian3-hoa3, tiunn-tu5 ham7 put-an, koh u7 cha-pou peng5-iu2 e5 chou2-tong3, kap chou-chit seng5-oan5 hou7 i e5 kam2-cheng5 chi-chhi5, chiah-e5 long2 touch tioh8 A-lan5 e5 sim-koann inn2-a2, hou7 A-lan5 cho3 chhut koat-teng7. 
  8 goeh8 23, A-lan5 iau2 si7 tap-eng3 kap QA cho3-hoe2 khi3 Sin-tek soann-teng2, ti7 hia, A-lan5 khoann3-tioh8 in chau2-chhoe7 tioh8 pou7-lok8 seng-chun5 e5 lou7, ma7 khoann3-tioh8 in tui3 ka-ti7 thou2-te7 e5 kam2-cheng5, sui-bong2 khi7-a2 e5 heng5-siau bo5 khoah, m7-koh pou7-lok8 e5 senn-thoann3 chiah si7 ui3 chia khai-si2, A-lan5 ui3 in e5 chhio3-bin7 kam2-siu7 tioh8 khoai3-lok8 kap chu7-chai7. 
  9 goeh8 chhe 1, Panay siu-tioh8 A-lan5 e5 han7-si5-phoe. 
  『Panay:<BR>還記得一樣是在這樣的大熱天, 我參加妳們辦的部落營, 開始我對原住民議題的關懷, 認識A-kheng後, 更打碎我原本安逸的生活, 給了我重重的一擊, 妳們給我的思想啟蒙, 讓我的人生轉了個彎. 
  『妳說過, “多出去看看這個世界和社會, 我就會找到我想要的.” 我參與原住民團體, 但畢竟我不是原住民; 我參加婦女團體的活動, 但是她們追求的卻離我太遠. 我一直在尋找, 尋找身分的認同, 尋找可依靠的團體, 尋找永遠的友情, 也尋找轟轟烈烈的愛情, 我一直向外尋找, 卻不曾停下腳步看看我身邊所有的. 
  『去年冬天, 我回家時偶然聽到阿媽在哄大哥的小孩入睡時所哼的搖籃曲, 那是之前我在台南參加平埔族Siraya的營隊聽過的曲調, 那時候我真的愣住了, 回神後, 我才發現我哭了, 原來, “認同”是不需要向外尋找的. 
  『現在, 我找到了友情跟愛情, 也找到了真正屬於我的方向, 謝謝妳! Panay! 
  『P.S 我決定休學了, 以前只知道順著家裡的意思, 依著社會的眼光, 就這樣讀上去, 從不曾想過自己為了什麼讀研究所, 現在我已經不需要這個向“上”晉升的階梯了. 下個月我就要去埔里了, 不過出發之前會先回家一趟, 到時候再聊.<BR>A-lan 2004.08.30』 
  (TGB Thong-sin3 te7 68 ki5, 2005 ni5 5 goeh8) 
</CL>
<HL>

「橫直無見面是朋友， chit-ma2見面了後ma7是“朋─友”， koh再講， lan2 ma7無算是正經見tioh8面。」A-lan5特別強調朋友chit 2字， 無想beh hou7 QA誤解。
「8月23 goa2 ai3去新竹山頂hip Tayal部落種khi7-a2 e5影片， li2 beh去--無？」QA知iann2 A-lan5對che有趣味。
「Goa2看mai7--leh。」A-lan5 ma7知iann2 QA thiau-kang theh8 che ka7 siann5。
「若e7-sai2 ai3緊ka7 goa2講--ou！」
學期beh結束chin3前， A-lan5 in社團beh出刊物， i ai3負責其中1 e5專題報告。 暗時tng2去到厝， 身軀洗好了後， A-lan5行去A-kheng e5房間。
「A-kheng， li2前chit8-cham7-a2 m7是講beh去山頂chhoe7 1 e5 eng2過teh bu2原住民運動e5朋友？ Li2 tang時beh去？ Goa2 ai3負責goan2社刊chit期e5『原住民運動回顧與展望』， 若e7-tang3， goa2 kap li2 cho3-hoe2去， 好--無？」
「An2-ne--ou…無， goa2 kap hit e5朋友約看chit禮拜6 e7-sai2--無？」
「Li2若約--tioh8 chiah ka7 goa2講，goa2 chit禮拜無tai7-chi3。」
拜6 chai2起， A-lan5坐A-kheng e5車去山頂chhoe7 Wagi， i是早期原住民運動e5頭人， 尾--a2選擇tng2部落tiam7籽thoann3根。
A-lan5問tioh8 chiann5 che7有關in hit-chun7-a2 teh phang2 e5原則kap方向， ma7互相分享bat參與--過e5議題ham7熟sai7 e5朋友， ui3 Wagi分享e5經驗--nih， i chiah清楚kui工khut ti7「Sannasai」e5都市原住民ham7 tng2去部落ui3草根經營e5原住民是toh位無kang5。
講到日頭落山--a in chiah kap Wagi sio辭， beh走chin3前， Wagi ka7 A-lan5講：「Chia m7是li2 e5所在， li2 ai3去chhoe7 li2 ka-ti7 e5陣地。」
Chit句話， hou7 A-lan5思考chiok久。
7月初， A-lan5 ka7 A-kheng借--i e5《百年心魂》看了， hou7 i感受真深。 故事內底e5女主角接受祖先反抗e5傳統， 放棄中產階級e5地位kap生活， 加入地下組織， chit e5過程e5心理變化， tiunn-tu5 ham7不安， koh有cha-pou朋友e5阻擋， kap組織成員hou7 i e5感情支持， chiah-e5 long2 touch tioh8 A-lan5 e5心肝inn2-a2， hou7 A-lan5做出決定。
8月23， A-lan5 iau2是答應kap QA cho3-hoe2去新竹山頂， ti7 hia， A-lan5看tioh8 in走chhoe7 tioh8部落生存e5路， ma7看tioh8 in對ka-ti7土地e5感情， 雖bong2 khi7-a2 e5行銷無闊， m7-koh部落e5生thoann3 chiah是ui3 chia開始， A-lan5 ui3 in e5笑面感受tioh8快樂kap自在。
9月初1， Panay收tioh8 A-lan5 e5限時phoe。
『Panay：<BR>還記得一樣是在這樣的大熱天， 我參加妳們辦的部落營， 開始我對原住民議題的關懷， 認識A-kheng後， 更打碎我原本安逸的生活， 給了我重重的一擊， 妳們給我的思想啟蒙， 讓我的人生轉了個彎。
『妳說過， “多出去看看這個世界和社會， 我就會找到我想要的。” 我參與原住民團體， 但畢竟我不是原住民； 我參加婦女團體的活動， 但是她們追求的卻離我太遠。 我一直在尋找， 尋找身分的認同， 尋找可依靠的團體， 尋找永遠的友情， 也尋找轟轟烈烈的愛情， 我一直向外尋找， 卻不曾停下腳步看看我身邊所有的。
『去年冬天， 我回家時偶然聽到阿媽在哄大哥的小孩入睡時所哼的搖籃曲， 那是之前我在台南參加平埔族Siraya的營隊聽過的曲調， 那時候我真的愣住了， 回神後， 我才發現我哭了， 原來， “認同”是不需要向外尋找的。
『現在， 我找到了友情跟愛情， 也找到了真正屬於我的方向， 謝謝妳！ Panay！
『P.S 我決定休學了， 以前只知道順著家裡的意思， 依著社會的眼光， 就這樣讀上去， 從不曾想過自己為了什麼讀研究所， 現在我已經不需要這個向“上”晉升的階梯了。 下個月我就要去埔里了， 不過出發之前會先回家一趟， 到時候再聊。<BR>A-lan 2004.08.30』
(TGB通訊第68期，2005年5月)
</HL>