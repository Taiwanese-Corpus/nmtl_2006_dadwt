<CL>
  Te7 chap8-si3 ChiuN 
  Kau3 le2-pai3-jit8 e5-hng Li7-su-te7 chiuN7 hoe7-tng5. Chiong5-cheng5 piaN3 tng5-lai7 e5 lau7 hu7-jin5-lang5 m7 hou7 i jip8-khi3; chit si5 pi2 hit si5 toa7-toa7 bo5 saN-tang5; jip8 tng5-lai7 thiaN to7-li2--e5 long2 e7-jin7-tit chit-e5 siau3-lian5 thoan5-to7 e5 lang5. Tak8-e5 le2-pai3-jit8 i jip8 tng5-lai7 put-chi2 cha2, ngia5-chih thiaN to7-li2 e5 lang5; na7 u7 lau7-lang5 jip8--lai5, i chiu7 hu5-chhi5 i teh-che7; na7 u7 kiong5-khou2 e5 gin2-na2 jip8--lai5, i chiu7 lin5-bin2 chiau3- kou3, in-ui7 i e7-ki3-tit cheng5-ni5 thau5-chit8-pai2 jip8 le2- pai3-tng5, ai3 thiaN to7-li2 khi3 an-ui3 Tok-hui e5 kong- keng2. 
  Hit-chit8-jit8 Ui2 sian-siN beh kong2 to7-li2, Li7-su-te7 liong7-cha2 chhiaN2 chit-lang5 lai5, hit lang5 lai5, in-ui7 si7 i kek8 chhin-ai3 e5 peng5-iu2 teh-beh lai5 kong2 to7-li2, kip-chhiat ai3 che7-che7 lang5 lai5 thiaN. Kau3 hit-tiap8 sian-siN jip8 tng5--nih8, lai7-bin7 lang5 i2-keng moa2-moa2; sian-siN khoaN3 Li7-su-te7 ti7 piN-a2 teh chih-chiap eng3- sui5, chiong sou2 gim5 e5 si pun hou7 tak8 lang5. 
  Ui2 sian-siN chin hoaN-hi2; sou2 kong2 e5 te5-bak8 chiu7- si7"Tak8-hang7 chiau5-chng5, lin2 tai7-ke chiu7 tioh8 lai5 hu3-ian5-siah8." Thoan5-to7 e5 sian-siN tui3 thau5 kau3 boe2 phi3-ju7 chit-ku3-oe7 e5 ke2-soeh, hun-in e5 ian5-siah8 an2-chaiN2-iuN7 tai7-seng pi7-pan7, an2-chaiN2-iuN7 chiau5- chng5, bo5 lang5 beh lai5; u7-e5 the-si5 chit-hang7, u7-e5 the-si5 hit-hang7, u7-e5 in-ui7 tai7-chi3 thai3 che7, u7-e5 in- ui7 ka-ti7 pin5-toaN7, long2 m7-kheng2 lai5. 
  Au7-lai5 koh tit8-tit8 kong2, "Ia5-sou the3 lan2 tai7-seng pi7-pan7 si7 sim2-mih8, bo5 m7-si7 siok8-choe7 e5 in, peng5- an e5 hok; ThiN-pe7 chu5-pi, ngia5-chih lan2 kau3 thiN- teng2 e5 ke, che long2 ti7 Chu2 e5 bin7-cheng5." 
  Sian-siN aN3-loh8 koh mng7 tng5-lai7 e5 peng5-iu2, "Ti7 lan2 bin7-cheng5 sou2 eng-kai cho3--e5 si7 sim2-mih8 leh? Sou2 eng-kai cho3--e5, chiu7-si7 eng-kai tioh8 lai5; tak8 hang7 mih8 long2 tai7-seng pi7-pan7 chiau5-chng5. lan2 eng-kai tioh8 lai5 hu3-ian5-siah8. Chu2 the3 lin2 tai7-seng pi7-pan7 e5 in-tian2 chu5-pi, lin2 eng-kai seng5-siu7; u7 choe7-giat8 ham7-chham3--e5 eng-kai tioh8 lai5; tioh8- boa5 ia3-lan2-e5 iah8 eng-kai tioh8 lai5; in-ui7 chit-tiap8 tak8 hang7 long2 chiau5-chng5 lah. 'Chit-tiap8' nng7- ji7, i3-su3 chin toa7 tui3-tiong7, chin toa7 pek-chhiat, kong2 chit-e5 hian7-kim, chiu7-si7 Chu2-jit8 e5-hng, m7-si7 kong2 me5-ni5,m7-si7 kong2 au7-le2-pai3, iah8 m7-si7 kong2 bin5-a2-jit8, chiaN3-chiaN3 si7 teh kong2 chit-tiap8 e5 si5- chun7; hian7-chai7 Chu2 the3 lin2 sou2 cho3 e7-tit lai5 long2 cho3 liau2 lah, i kio3 lin2 lai5, lin2 kiam2 m7 kheng2 thiaN mah? Chu2 tai7-seng pi7-pan7 e5 hok-khi3, lin2 phah-sng3 m7 ai3 mah? M7 kam-goan7 than3, kin-a2-jit8 chai jin7- choe7 thang tit-tioh8 sia3-bian2 mah? M7 kam-goan7 chit si5-chun7 hu3 IuN5-ko e5 ian5-siah8 mah? Tai7-seng su3-tou5 Iok-han7 u7-si5 siu7-tioh8 bek8-si7, khoaN3-kiN3 hit lai7-bin7 e5 hok-khi3 chiu7 kong2, 'Hoan7-na7 siu7 i chhiaN2 hu3 IuN5-ko hun-in ian5-siah8 long2 si7 u7 hok-khi3-e5.' Lin2 tak8 lang5 ti7 chia ai3 tit-tioh8 hok-khi3 a2 m7-ai3? Lin2 hou7 IuN5-ko e5 hoeh i2-keng se2-chheng-khi3 mah? E7-kham-tit hu3-ian5-siah8 mah? Lin2 ti7 An-lok8-ke u7 hun7 mah? Goa2 be7-hiau2-tit lin2 an2-chaiN2-iuN7 in3-tap; na7 be7-e7 in3-tap goa2, kau3 sim2-phoaN3 e5 jit8-chi2 an3- chaiN2-iuN7 e7 in3-tap hit e5 chhat lang5 sim-lai7 e5 Chu2 leh?" 
  Kong2-liau2 chiu7 soaN3 tng5, u7 kui2-e5 tai7-seng bat Ui2 sian-siN e5 lang5 theng3-hau7, beh kap i kiaN5-le2, kong2 kui2-ku3-oe7, thiaN i e5 ka3-si7. Li7-su-te7 kap Ui2 sian-siN ian5-lou7 saN-kap kiaN5. Ui2 sian-siN ka7 i kong2, "Bin5-a2-jit8 cha2-khi2 peh-tiam2-cheng li2 kap goa2 chhut siaN5 kiaN5-kiaN5-leh a2 m7?" 
  Li7-su-te7 kong2, "Chhut siaN5 cho3 sim2-mih8 tai7-chi3?" 
  Sian-siN kong2, KhoaN3 li2 chit-tiap8 e5 kang siuN-che7 chin kan-khou2; goa2 thong-ti Ui-lek8 Bok8-su chhiaN2 i chun2 li2 kau3 goa2 e5 ke, khi3 hioh-khun3 kui2 e5 le2-pai3, iah8 be7-sng3-tit cho3 si7 theng5-kang, in-ui7 toa3 hit lai7- bin7 iah8 thang ke thak8-chheh ki5-to2 tiau7-iong2 sim- sin5, lek8-liong7 tai7-seng pi7-pan7 to3-lai5, koh-chai3 chin7 lat8 cho3 kang. Li2 siuN7 bin5-a2-jit8 hit si5 e7 kiaN5 a2 be7?" 
  Li7-su-te7 kong2, "Goa2 m7 kaN2 tam-gou7 si5 jit8 to-sia7 li2 an2-ni-siN the2-liong7 goa2, siau3-liam7 goa2." Te7-ji7- jit8 Li7-su-te7 chiu7 kap Ui2 sian-siN khi3 in tau. 
  TaN lan2 ai3 chai Li7-su-te7 gu7-tioh8 sim2-mih8 tai7- chi3 thang khoaN3 i sia2 hou7 Ui2 sian-siN e5 phoe. 
  Chit-tiuN phoe si7 ti7 chit-tiap8 liau2-au7 kui2 goeh8 jit8 sia2 e5. Phoe-nih8 kong2:- 
  "Goa2 bat eng3-un2 chiong goa2 ke-lai7 e5 tai7-chi3 kong2 hou7 li2 thiaN, goa2 khoaN3 goan2 nng7-e5 ang-bou2 put-chi2 tit-tioh8 Chu2 e5 po2-pi3; goa2 kam2-sia7 Chu2 si7 in-ui7 i chhoa7 goa2 kau3 li2 khia7-khi2 e5 sou2-chai7--lai5; koh kio3 goa2 ti7 hia seng5-chhin. 
  Chit-tiap8 goa2 ti7 se3-kan u7 chit8 e5 ke si7 peng5-peng5 an-an--e5; iah8 u7 hu7-jin5-lang5 pang-chan7 goa2 cho3 Chu2 e5 kang; mi5-si5 to3-lai5 chiong chit-jit8 e5 tai7-chi3 long2 ka7 i kong2. Hit ho7 kiong5-khou2 e5 lang5 ai3 lai5 chit e5 sou2-chai7, kong2-khi2 in tai7-ke ui7-tioh8 hoan7-lan7 kip-pek e5 tai7-chi3, goan2 saN-tang5 the3 in hia e5 lang5 ki5-to2. Goa2 ng3-bang7 li2 lai5 khoaN3-khoaN3; goa2 e5 ke put-chi2 kng, iah8 ho2 khia7; seng5-chhin liau2-au7 goa2 ang-bou2 nng7 lang5 poaN kau3 ke-lai7 saN-kap toa3. Ui-lek8 Thai3-thai3 tai7-seng ka7 goan2 pi7-pan7 ho2 e5 ian5 siah8, toh-teng2 pai5 chit8-pak8 e5 hoe peh8-peh8 chhin- chhiuN7 seh teng2-bin7 u7 lek8 e5 ki-hioh8: goa2 chit8-e7 khoaN3 chiu7 siuN7-khi2 Thai3-thai3 se3-han3 e5 si5-chun7 ka3- si7 goa2 eng2-oan2 bo5 be7-ki3-tit e5 ki5-to2-bun5 kong2, 'Kiu5 Chu2 se2 goa2 hou7 goa2 pi2 seh khah peh8.' Goa2 sou2 chhin- ai3 e5 Ui2 sian-siN li2 kho2-i2 pang3-sim, m7-bian2 khoa3-lu7 goa2, tioh8 siuN7 goan2 nng7 lang5 ti7 se3-kan e5 ke si7 peng5-peng5-an-an koe3 jit8; sim-lai7 iau2-ku2 si7 siong5- siong5 ng3-bang7 chit e5 eng2-oan2 ti7-teh eng5-kng e5 An-lok8-ke." 
  I <BR>U7 eng5-kng e5 po2-siaN5, <BR>Mng5 koaiN chiong choe7 chou2-chi2, <BR>KiaN-lang5 kap phaiN2-tai7, <BR>KiaN-lang5 kap phaiN2-tai7, <BR>Eng2-oan2 be7-tit jip8-khi3. 
  II <BR>Kiu3-chu2 Siong7-te3 IuN5-ko, <BR>Goa2 lai5 khun2-kiu5 sia3-choe7, <BR>Chheng-khi3 goa2 phaiN2-sim, <BR>Chheng-khi3 goa2 phaiN2-sim, <BR>Sou2 kiaN5 long2 bo5 khiam3-khoeh. 
  III <BR>Chu2 chiu7 kio3 goa2 e5 si5, <BR>Tit-tioh8 cho3 kiaN2 hoaN-hi2, <BR>Kho3 i toa7 po2-chhi5, <BR>Kho3 i toa7 po2-chhi5, <BR>Choe7 sim be7 koh hoat-khi2. 
  IV <BR>Theng3-hau7 goa2 chheng7 peh8 saN, <BR>Kam2-in sou2 chheng7 lai5 siok8, <BR>Kek8 chheng kek8 kiat lah, <BR>Kek8 chheng kek8 kiat lah, <BR>Tiam3 ti7 Thian-tong5 sim chiok. 
  An-lok8-ke Chiong.
</CL>
<HL>

第十四章 
到禮拜日e5昏Li7-su-te7 上會堂。從前拚堂內 e5 老婦人人m7 hou7 伊入去；這時比hit時大大無相同；入堂內聽道理--e5 攏會認得這個少年傳道 e5 人。逐個禮拜日伊入堂內不止早，迎接聽道理 e5 人；若有老人入--來，伊就扶持伊 teh坐；若有窮苦 e5 囡仔入--來，伊就憐憫照顧，因為伊會記得前年頭一擺入禮拜堂，愛聽道理去安慰Tok-hui e5 光景。 
Hit一日 Ui2先生 beh 講道理，Li7-su-te7 量早請這人來，hit人來，因為是伊極親愛 e5 朋友 teh-beh 來講道理，急切 ai3 濟濟人來聽。 到hit-tiap8先生入堂--nih8，內面人已經滿滿；先生看 Li7-su-te7 ti7 邊仔 teh chih-chiap 應sui5，將所吟 e5 詩分hou7 逐人。 
Ui2先生真歡喜；所講 e5題目就是「逐項齊全，lin2 大家就著來赴筵席。」傳道 e5 先生對頭到尾譬喻這句話 e5 解說，婚姻 e5 筵席an2-chaiN2-iuN7代先備辦，an2-chaiN2-iuN7齊全，無人beh 來；有e5 推辭這項，有e5 推辭hit項，有e5 因為事誌太濟，有e5 因為家己貧憚，攏 m7肯來。 
後來koh 直直講，「耶穌替咱代先備辦是啥物，無m7是贖罪 e5 恩，平安 e5福；天父慈悲，迎接咱到天頂 e5 街，che 攏 ti7 主e5 面前。」 
先生 aN3落 koh 問堂內 e5 朋友，「Ti7 lan2 面前所應該做--e5 是啥物 leh？ 所應該做--e5，就是應該著來；逐項物攏代先備辦齊全。咱應該著來赴筵席。主替lin2 代先備辦 e5 恩典慈悲，lin2應該承受；有罪孽 ham7-chham3--e5應該著來；著磨厭lan2-e5亦應該著來；因為這tiap8逐項攏齊全lah。「這tiap8」二字，意思真大對重，真大迫切，講這個現今，就是主日e5昏，m7是講明年，m7是講後禮拜，亦 m7是講明仔日，正正是 teh 講這tiap8 e5 時陣；現在主替lin2 所做會得來攏做了lah，伊叫lin2 來，lin2 敢 m7肯聽mah？主代先備辦 e5 福氣，lin2 打算 m7愛 mah？M7甘願趁，今仔日知認罪thang得著赦免 mah？M7甘願 這時陣赴羊羔 e5 筵席mah？ 代先使徒約翰有時受著漠視，看見hit內面 e5 福氣就講，「凡若受伊請赴羊羔婚姻筵席攏是有福氣e5。Lin2 逐人 ti7 chia愛得著福氣抑m7愛？ Lin2 hou7 羊羔 e5血已經洗清氣 mah？會堪得赴筵席mah？」Lin2 ti7 安樂街有恨mah？我be7曉得lin2 an2-chaiN2-iuN7應答；若 be7會應答我，到審判e5 日子an2-chaiN2-iuN7會應答hit e5 擦人心內 e5 主leh？」 
講了就散堂，有幾個代先bat Ui2先生 e5 人聽候，beh 佮伊行禮，講幾句話，聽伊 e5教示。Li7-su-te7 佮 Ui2先生沿路相佮行。Ui2 --先生ka7伊講，「明仔日早起八點鐘你佮我出城行行leh抑m7?」 
Li7-su-te7 講，「出城做啥物事誌？」 
先生講，看你這tiap8 e5 工傷濟真艱苦；我通知 Ui-lek8 牧師請伊准你到我e5 街，去歇睏幾個禮拜，亦 be7算得做是停工，因為toa3 hit內面亦thang加讀冊祈禱調養心神，力量代先備辦倒來，koh再盡力做工。你想明仔日hit時會行抑be7?」 
Li7-su-te7 講，「我m7敢耽誤時日多謝你an2-ni-siN 體諒我，數念我。」第2日Li7-su-te7 就佮 Ui2先生去 in tau。 
今咱愛知 Li7-su-te7 遇著啥物事誌thang看伊寫hou7 Ui2先生e5 批。 
這張批是 ti7 這tiap8 了後幾月日寫 e5。批nih8 講：-
「我bat 應允將我街內 e5 事誌講hou7 你聽，我看阮兩個翁某不止得著主e5 保庇；我感謝主是因為伊chhoa7 我到你企起 e5 所在--來；koh 叫我ti7 hia 成親。 
這tiap8 我ti7 世間有一個街是平平安安--e5；亦有婦人人幫贊我做主e5 工；暝時倒來將這日 e5 事誌攏 ka7 伊講。Hit號窮苦 e5 人愛來這個所在，講起 in 大家為著犯難急迫 e5 事誌，阮相同替in hia e5 人祈禱。我向望你來看看；我e5 街不止光，亦好企；成親了後我翁某兩人搬到街內相佮 toa3。Ui-lek8 太太代先 ka7 阮備辦好e5 筵席，桌頂排一pak8 e5 花白白親像雪頂面有綠 e5 枝葉:我一下看就想起太太細漢 e5 時陣教示我永遠無be7記得 e5 祈禱文講，「求主洗我hou7 我比雪較白。」我所親愛 e5 Ui2先生你可以放心，m7免掛慮我，著想阮兩人 ti7 世間 e5 街是平平安安過日；心內 iau2-ku2 是常常向望這個永遠 ti7-teh 榮光 e5 安樂街。」 
I <BR>有榮光 e5 寶城，<BR>門關將罪阻止， <BR>驚人佮歹代， <BR>聽人佮歹代， <BR>永遠be7得入去。 
II <BR>救主上帝羊羔， <BR>我來懇求赦罪， <BR>清氣我歹心， <BR>清氣我歹心， <BR>所行攏無欠缺。 
III <BR>主就叫我e5時， <BR>得著做子歡喜， <BR>靠伊大保持， <BR>靠伊大保持， <BR>罪心be7 koh發起。 
IV <BR>聽候我穿白衫，<BR>感恩所穿來贖， <BR>極清極潔lah， <BR>極清極潔lah， <BR>Tiam3 ti7 天堂心足。 
安樂街終。 
</HL>