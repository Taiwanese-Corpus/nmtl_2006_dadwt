<CL>
  Gin2-na2 Oa2-kho3 Chu2 
  U7 chit8 e5 sin3 Chu2 e5 gin2-na2 kong2, Goa2 siong5-siong5 thak8 Seng3-keng hou7 goa2 e5 an2-ma2 thiaN, i si7 chit8 e5 keng3-khian5 e5 thai3-thai3, siong5-siong5 ka3-si7 goa2 oa2- kho3 Chu2. Goa2 e5 pe7-bu2 chap8-hun song3-hiong, u7 jit8 chiah8 cha2-khi2 png7 chiu7 bo5 e5-hng, siong5-siong5 tu2- tioh8 chit ho7 e5 khun3-lan5. U7 chit8 jit8 lian5 cha2-khi2 tng3 ia7 bo5. 
  Lau7-bu2 ka7 goa2 e5 sio2-ti7 sio2-be7 saN chheng7 ho2, kio3 goa2 chhoa7 in khi3 hai2-piN thit-tho5, chiah to3- lai5 pang-chan7 ke-su7. 
  Thit-tho5 e5 si5, khoaN3 hai2-chiau2 pe hau2, i e5 im koaiN5-ke7, chiu7 siuN7 kau3 Seng3-keng u7 kong2, 'Li2 khoaN3 thiN-teng2 e5 pe-chiau2, ThiN Pe7 siong7-chhiaN2 iuN2- chhi7 i, lin2 kiam2 bo5 pi2 chhek-chiau2-a2 khah kui3-khi3 mah?' Goa2 siuN7 ThiN Pe7 bo5 hou7 chhek-chiau2- a2 go7-si2, ia7 tek-khak bo5 hou7 goa2 go7-si2. Goa2 kap sio2- ti7 sio2-be7 chiu7 kui7 ti7 soa-thoaN ki5-to2, kiu5 ThiN Pe7 siuN2-su3 goan2 chiah8 mih8. Ki5-to2 soah, koh khi3 khioh chioh8-thau5, lai5 khi3 soe3 keng chhu3. 
  Iah soa e5 si5, hut-jian5 khoaN3-kiN3 soa-e7 u7 chit8 hang7 kng e5 mih8; khoaN3 siong5-se3, tou si7 chit8 khou gun5, hoaN-hi2 kau3-kek8, chiu7 chau2 to3-khi3 theh8 hou7 lau7-bu2. 
  Lau7-bu2 theh8 chhut khi3 oaN7, boe2 ho2 e5 chhai3 png7, thong ke long2 chiah8 kau3 pa2-pa2. Soe3-soe3-han3 e5 gin2-na2 oe7 hiau2 oa2-kho3 Chu2, m7-tat8 na7 thang choe3 gin2-na2 e5 bou5-iuN7, lian5 lan2 toa7 lang5, ia7 eng-kai tioh8 oh8 i. 
  ThiaN-kiN3 kong2, hit e5 gin2-na2 kau3 toa7 lang5 e5 si5, choe3 choe7-choe7 ni5 e5 bok8-su, kiu3 liau2 joa7 choe7 lang5 e5 leng5-hun5. 
  Chiu Hou2-hok Oh8 Chui2-siu2 
  Cheng5 kui2-na7 chap8 ni5 u7 chit8 e5 Gui5-lek-su e5 gin2- na2, mia5 kio3 Chiu Hou2-hok. Teh thak8-chheh e5 si5, hut-jian5 siuN7 ai3 oh8 chui2-siu2. I e5 lau7-bu2 si7 chiu2-koaN2 lang5, chin thiaN3 i, tak8 pai2 i na7 beh choe3 sim2-mih8, long2 bo5 chou2-tong3 i. Chit8 e7 thiaN-kiN3 i beh oh8 chui2- siu2, chiu7 un2 i, chong2--si7 tioh8 kau3 toa7-han3 chiah beh sang3 i khi3 chun5-nih. Sui-jian5 un2, i e5 lau7-bu2 long2 bo5 chan3-seng5, put-ko3 si7 beh hou7 i hoaN-hi2 na7-tiaN7, sou2-i2 put-tek-put tioh8 an2-ni un2 i. 
  Tak8 e7-pou Hou2-hok tui3 oh8-tng5 to3-lai5, chiah8 e5-hng pa2 liau2, lau7-bu2 tiam2-teng teh choe3 saN, chiu7 soa3 chhoa7 i thak8 kui2 chat e5 Seng3-keng, ki5-to2 chiu7 khi3 khun3. Ia7 siong5-siong5 ka7 Hou2-hok kong2, "Li2 e5 pe7 i2- keng li7-khui se3-kan, ka3-si7 li2 e5 chi2-u7 goa2 na7-tiaN7, li2 peng5-seng bo5 lun7 ti7 siaN2 sou2-chai7, choe3 siaN2 tai7-chi3, goa2 khng3 li2 m7-thang boe7 ki3-tit ThiN Pe7." Chit e5 oe7 si5-siong5 hoat-chhut. 
  Hou2-hok li7-khui oh8-tng5 beh chiuN7 chun5 e5 cheng5 chit8 mi5, i e5 lau7-bu2 chiong Po2-lo5 ke3 hai2 tu2-tioh8 gui5- hiam2 e5 kou3-su7, thak8 hou7 i thiaN. Thak8 kau3 in long2 tit kiu3 chiuN7 I oaN7 hit ku3, bak8-sai2 liam5-piN lau5 loh8, choan2 ng3 Hou2-hok kong2, Goa2 e5 kiaN2, Siong7-te3 tui3 khi2-thau5 kap Po2-lo5 saN-kap ti7-teh, sou2-i2 in chiah oe7 tit-tioh8 kiu3. Po2-lo5 beng5-beng5 kong2, 'Cha7-mi5 u7 goa2 sou2 hok8-sai7 e5 Siong7-te3 chit e5 su3-chia2 khia7 ti7 goa2 sin-piN,' tioh8 chu3-i3 chit ku3 oe7, tioh8 ki3-tit, m7-thang boe7 ki3-tit.
  Tui3 an2-ni lau7-bu2 kui7-loh8 khi3 ki5-to2 kong2, "Kiu5 Chu2 kap goa2 e5 kiaN2 saN-kap ti7-teh, chhin-chhiuN7 cha2-jit8 kap Po2-lo5 ti7-teh chit8 iuN7, na7 tu2-tioh8 hong eng2, koh tioh8 kap i ti7-teh." 
  Hou2-hok m7 chai choe3 chui2-siu2 e5 kan-khou2, kau3 chun5-lai7 kui2 jit8, hin5 chun5 chin tang7, tok8-tok8 iu5- goan5 tioh8 choe3 kang, boe7 hioh khun3, sui-jian5 ou2- thou3, ia7 tek-khak tioh8 boah chun5-pan2, bin2 chun5- ui5. Koh tang5 choe3 kang e5 lang5, put si5 me7 i, leng5- jiok8 i. Hit si5 i chiu7 hoan2-hoe2, m7 ku2 phah m7-tioh8 sng3 lah. Koh siuN7 ti7 ke-lai7 kap lau7-bu2 saN-kap ti7- teh e5 khoai3-lok8, boe7 kim3-tit bo5 siau3-liam7 i e5 ke. 
  U7 chit8 e5 tang-thiN, tu2-tioh8 toa7 hong, chun5 kau3 beh tim5--loh8-khi3, koh thiN chin leng2, lang5 boe7 ti2- tng hit e5 koaN5. Chun5-bin7 hoan7-na7 bo5 eng7 soh pak8 e5 mih8, long2-chong2 peng2--loh8-khi3. Hou2-hok ti7 chun5- bin7 teh choe3 kang, chha-put-to tang3 kau3 beh si2. Bak8-sai2 sui5-loh8 ti7 chhui3-phoe2, liam5-piN kiat-chiaN5 soe3 te3 peng, chit ho7 e5 chham2-keng2, koh khah hou7 i siuN7 tioh8 lau7-bu2 e5 chu5-ai3. 
  Bo5 ku2 chun5-chu2 ia7 sit-lat8, boe7 oe7 hoaN7 toa7, chun5 chiu7 chhut-chai7 hong siak lai5 siak khi3, hiam2-hiam2 khap8-tioh8 chioh8. 
  Hou2-hok tng hit si5 siuN7 kong2, "Goa2 kap Po2-lo5 sou2 tu2-tioh8 e5 gui5-hiam2 saN chhin-chhiuN7." Koh ki3-tit Po2-lo5 in-ui7 Siong7-te3 kap i ti7-teh, tit-tioh8 bian2 si2. 
  Teng2 ni5 chit8 e5-hng, i e5 lau7-bu2 sou2 kong2--e5, tak8 ku3 ti7 i e5 hiN7-khang. SiuN7 liau2, chiu7 jip8 pang5 kui7 ti7 bin5- chhng5-piN ki5-to2 kong2, "Chu5-pi e5 Pe7, goa2 e5 lau7-bu2 e5 Siong7-te3, kiu5 Li2 kap goa2 ti7-teh, hou7 goa2 tit-tioh8 kiu3." Chiah hian khui Seng3-keng soe3-ji7 thak8 Po2- lo5 tu2-tioh8 gui5-hiam2 e5 su7, ke-thiN i e5 taN2. I chiu7 toa3 Seng3-keng chhut-khi3 goa7-bin7, khak-sit8 sin3 Siong7- te3 kap i ti7-teh, ia7 sin3 i tek-khak oe7 tit-tioh8 chiuN7 hoaN7. Bo5 kui2 jit8, hong long2 chiN7, chun5 ko2-jian5 kau3 hai2-khau2. 
  KhoaN3 e5 lang5 ah, Po2-lo5 e5 Siong7-te3 ia7 si7 li2 e5 Siong7- te3 mah? Siong7-te3 kap li2 ti7-teh, ia7 chhin-chhiuN7 kap Po2-lo5 ti7-teh chit8 iuN7, na7 bo5 an2-ni, chhiaN2 li2 kui7-loh8 khi3 oh8 Hou2-hok ki5-to2 kong2, "Chu5-ai3 e5 ThiN Pe7, kiu5 Li2 kap goa2 saN-kap ti7-teh, pi3-iu7 goa2 peng5-an tit- tioh8 kiu3." 
  Ki3-jian5 oah8 ti7 se3-kan, chiu7-si7 chhin-chhiuN7 ke3 hai2 chit iuN7. In2-iu2 chhi3-tham3 long2 si7 chhoa7 li2 kau3 biat8-bo5 e5 lou7. Na7 bo5 Chin Sin3 kap li2 ti7-teh, chaiN2-iuN7 oe7 kau3 Thian-tong5? 
  Phe5 Ma2-kho2 kap Lau7-pe7 
  Phe5 Ma2-kho2 Bok8-su kong2, Goa2 soe3-han3 e5 si5 khi3 thak8-chheh, tui3 ke-lai7 kau3 oh8-tng5, keng-ke3 chit8 e5 thiong2-toe7 e7-pou si5 ka-ki7 tui3 hia kiaN5, siong5-siong5 chai chin kiaN. Chit8-pai2 m7 na7 thiN ou, koh loh8 toa7 hou7, lui5 tan5 sih-na3 sih, kiaN5 chit8 pou7 chiu7 chit8 siaN hou7 goa2 kiaN kau3 m7-chai beh chaiN2-iuN7, sih-na3 e5 kng-iaN2 lai5, chhin-chhiuN7 khoaN3-kiN3 chit8 lang5, lui5 tan5 e5 siaN tiong, hong2-hut thiaN-kiN3 chit8 e5 siaN kong2, 'Hit e5 kiam2 m7-si7 Ma2-koh2 mah?' Goa2 chhui3-tun5 chun3 e5 siaN kong2, 'Pe7-ah si7 goa2,' Pe7 liam5-piN khan goa2 e5 chhiu2 jip8 i e5 hou7-soaN3 lai7. Pe7 kiaN2 kong2 chhio3, it-tit8 kau3 ke-lai7.
  Phe5 Ma2-kho2 Sian-siN kong2, "Goa2 khoaN3-kiN3 pe7 liau2-au7, lui5 hou7 iu5-goan5 chhin-chhiuN7 tai7-seng, tok8- tok8 goa2 chhin-chhiuN7 bo5 khoaN3-kiN3, ia7 bo5 thiaN-kiN3. Tng hoan7-lan7 pek-kun7 e5 si5, chhian-ban7 m7-thang sit-taN2, ThiN Pe7 thiaN3 lan2, i2-keng kau3-kek8, tek-khak ti7 lan2 loan2-jiok8 chhin-chhiuN7 chui2, bo5 chu7-chai7 e5 si5, lai5 kiu3 lan2, an-ui3 lan2. Li2 goa2 u7 chit ui7 chu5-pi e5 Pe7, jit8-jit8 teh chhoa7 lan2, lan2 beh kiaN sim2-mih8?" 
  TiuN Su-niu5 toa3 Gin2-na2 choe3 Le2-pai3 
  TiuN Su-niu5 heng-cheng5 pho7 gin2-na2 koh chhoa7 si3 he3 e5 gin2-na2, mia5 kio3 Tek-kheng3, khi3 choe3 le2-pai3. Nng7 e5 gin2-na2 long2 bo5 an-cheng7, m7-tat8-na7 TiuN Su- niu5 kap pat8-lang5 boe7-oe7 thiaN to7-li2, lian5 kong2 to7-li2 e5 bok8-su ia7 bo5 hoaN-hi2. TiuN Su-niu5 bo5 tah-tit-oa5, eng7 peng5-siong5 e5 hoat, kio3 Tek-kheng3 chiah8 lok8-hoa- seng, ia7 eng7 bo7-a2 e5 ham5-leng5 hou7 hit e5 soe3-han3--e5 thit-tho5. Nng7 e5 gin2-na2 sui-jian5 bo5 chha2, na7-si7 ham5- leng5 e5 siaN, koh lok8-hoa-seng khak e5 siaN iu5-goan5 chiau3 ku7 kiau2-chha2 cheng3 lang5. 
  Le2-pai3 soah, bok8-su tui3 TiuN Su-niu5 kong2, Goa2 u7 kui2 ku3 oe7 beh lai5 saN khou2-khng3, chhiaN2 li2 m7-thang toa3 lok8-hoa-seng, lai5 le2-pai3-tng5. Hou7 gin2-na2 ti7 li2 e5 ke chiah8 pa2; lai5 e5 si5 chu7-jian5 boe7 iau. Ti7 ke-lai7 tioh8 tui3 i kong2 beng5, lai5 le2-pai3-tng5 tioh8 siu2 kui-ku2 an-cheng7, to3-lai5 ke-nih8, tek-khak beh hou7 li2 lok8- hoa-seng. Na7 eng-kai tioh8 toa3 chiah8 mih8, tioh8 toa3 pou7-tioh8 bo5 siaN e5 tiam2-sim; koh chhian-ban7 m7- thang hou7 gin2-na2 thit-tho5 ham5-leng5, long-long hau2 oe7 kiau2-chha2 cheng3-lang5. Li2 na7 oe7 an2-ni, ti7 kong2 to7-li2 e5 lang5 u7 tit-tioh8 pang-chan7, ia7 lip8 bou5-iuN7 hou7 choe7-choe7 lang5 khoaN3. 
  TiuN Su-niu5 siu7 kam2-kek, chiu7 to-sia7 bok8-su kong2, Goa2 tiaN7-tioh8 beh chiau3 an2-ni kiaN5. Te7-ji7 le2- pai3 ka7 gin2-na2 taN2-pan7 ho2-se3, chiu7 tui3 Tek-kheng3 kong2, "Li2 na7 kau3 le2-pai3-tng5, tioh8 tiaN7-tiaN7 cheng7- cheng7 che7, bo5 chha2-la7, bo5 ai3 khun3, to3-lai5 tek-khak beh hou7 li2 chiah8 lok8-hoa-seng." Tek-kheng3 kong2, "Goa2 m7 theng3-hau7 hit si5, chit-tiap8 goa2 chiu7 beh te7 jip8 goa2 e5 pou3-te7-a2 lai7." TiuN Su-niu5 kong2, "It-teng7 m7 chun2, goa2 beh chit lui hou7 li2, li2 tioh8 he7 ti7 te7-a2 lai7, chip-su7 toe5 chiN5 e5 si5, li2 tioh8 he7 ti7 chiN5-poaN5. Li2 na7 bo5 pa2, tai7-seng thang chiah8 tam7-poh8 mih8, chiah8 liau2 chiah lai5 khi3." Tek-kheng3 khi2-thau5 long2 si7 eng7 bian2-kiong2, kau3 ku2 chiu7 chu7-jian5, che si7 toa3 gin2-na2 choe3 le2-pai3 ti7-it ho2 e5 hoat-tou7. Gin2-na2 an-cheng7 siu2 kui-ku2, toa7 lang5 thang tit-tioh8 liu5 sim thiaN to7-li2. long2 chong2 e5 lu2 kau3-iu2 siaN2-su7 m7 chhi3 khoaN3 leh? 
  Si2 Ki5 Oh TiaN7-tioh8 
  Cheng5 ti7 Hoat-kok u7 chit8 e5 siau3-lian5 lang5, kau3 le2-pai3-tng5 thiaN to7-li2. Le2-pai3 soah, bok8-su tui3 i kong2, "HiaN-ti7 ah, tioh8 than3 cha2 sin3 to7-li2, lai5 te3 Kiu3- chu2; si2-ki5 i2-keng lai5 lah, ti7 hit si5 beh sin3 chiu7 siuN- oaN3 lah." Siau3-lian5 lang5 kong2, "Bo5 iau3-kin2, goa2 li7 si2 ki5 iau2 hng7, theng3-hau7 lau7 chiah sin3 iau2-be7 ti5," Bok8- su kong2, "Lang5 e5 si2-ki5 boe7 oe7 tai7-seng tiaN7-tioh8, than3 iau2 u7 kin-a2-jit8, chiu7 tioh8 kin2 sin3." Siau3-lian5 lang5 kong2, "Goa2 hian7-chai7 sin-the2 iau2 iong2-kiaN7 bo5 chai-e7, ia7 bo5 phoa3-piN7, chaiN2-iuN7 m7 kaN2 tai7-seng tiaN7- tioh8, chit8 jit8 nng7 jit8 boe7 oe7 si2 mah? Na7 ko2-jian5 an2- ni, goa2 chiu7 sin3 Ia5-sou." Kong2 liau2 kap bok8-su saN- si5 chiu7 khi3. 
  Te7 ji7 jit8 ti7 ke-lai7, siu khioh phang-siu7, boe7 ki3-tit ti3 thih-si-bo7, hut-jian5 u7 chit8 chiah phang, pe jip8 chhui3 lai7, ti7 na5-au5 e5 sou2-chai7 ka7 si3, gou7 e7; na5-au5 leng5- a2 cheng2--khi2-lai5, khui3 chhoan2 boe7 tit8, bo5 kau3 chit8 jit8 chiu7 li7-khui se3-kan. 
  Che sui-jian5 si7 chit8 kiaN7 ki5-kha2 su7, chi7-chui7 kaN2 kong2 m7-si7 Sin5 e5 keng2-kai3, siu7 khou2-khng3 sin3 Ia5-sou e5 siau3-lian5 lang5, chhian-ban7 m7-thang kong2 si5-ki5 thai3 hng7, kou3-i3 lai5 ian5-chhian5, in-ui7 hian7-kim chiah si7 siu7 chiap-lap8 e5 jit8, hian7-kim chiah si7 tit-tioh8 kiu3 e5 si5. 
  Pek8-lek8 m7 jin7 Lau7-bu2 
  Eng-kok u7 chit8 e5 siaN5 hou7 he2 sio, lau7-lang5 gin2-na2 long2 kiaN beh to5-mia7. Ti7 ban7-lang5 e5 tiong-kan, hut-jian5 hoat-chhut chit8 e5 kek8 chiam-lai7 chan5 sim e5 khau3 siaN kong2, "Goa2 e5 cha-bou2-kiaN2 iau2 ti7 saN- chan3-lau5 be2 teng2, chhiaN2 jin5-ai3 e5 lang5 thoe3 goa2 kiu3 i." 
  He2-iam7 na2 ong7, chi7-chui7 kaN2 in3 leh? Hit e5 hu7-jin5 lang5 thiaN3 cha-bou2-kiaN2 e5 sim ke3-thau5 chhiat, put- tek-i2, eng7 tam5-saN pau thau5-khak, tui3 he2-tiong chiuN7 khi3, lai5 kiu3 i e5 cha-bou2-kiaN2. Thau5-khak ui7 i chhau3-ta, thau5-hiah8 ui7 i noa7, kai-chai3 gau5 chiau3- kou3, bo5 kau3 sit-loh8 siN3-mia7, tok8-tok8 bin7 i2-keng khiap-si3 lah. 
  Tit-tioh8 kiu3 e5 cha-bou2 gin2-na2 au7-lai5 jip8 oh8. Pang3 oh8 e5 si5 lau7-bu2 khi3 chham-koan e5 si5, cha-bou2-kiaN2 eng7 ka-chiah ng3 lau7-bu2, m7 ai3 jin7 i. Tang5 oh8--e5 kong2, "Pek8-lek8, hit e5 kiam2 m7-si7 li2 e5 lau7-bu2 mah?" Cha- bou2-kiaN2 kong2, "M7-si7, goa2 m7-bat i." Kong2 liau2 i e5 chhui3-phoe2 chiu7 ang5, thau5-khak aN3-aN3 khoaN3 thou5- kha. Lau7-bu2 kong2, "Pek8-lek8, siaN2-su7 hiam5 goa2 khiap-si3? Goa2 chaiN2-iuN7 chiah an2-ni? Si7 in-ui7 beh kiu3 li2, chiah kin-a2-jit8 u7 chit khoan2." Pek8-lek8 m7 thiaN, chau2 jip8 khun3-pang5. I e5 lau7-bu2 bo5 te3 i jip8-khi3, sim sng liam5-piN chiu7 to3-khi3. 
  HiaN-ti7 chi2-be7 ah! Chu2 Ia5-sou ui7-tioh8 li2 goa2 siu7 kek8 toa7 e5 kan-khou2, lan2 ia7 beh bo5 jin7 I mah? Ti7 m7 sin3 e5 lang5 e5 bin7-cheng5 seng5-jin7 I liah8 choe3 kian3- siau3 mah? M7-thang boe7 ki3-tit Ia5-sou chhin sin kong2, "Hoan7-na7 ti7 lang5 e5 bin7-cheng5 m7 jin7 Goa2, Goa2 ti7 Pe7 kap cheng3 thiN-sai3 e5 bin7-cheng5, ia7 tek-khak m7 jin7 i. Hoan7-na7 ti7 lang5 e5 bin7-cheng5 jin7 Goa2, Goa2 ia7 beh ti7 Pe7 kap cheng3 thiN-sai3 e5 bin7-cheng5, ia7 tek- khak beh jin7 i." Lan2 m7 jin7 Chu2, ti7 Chu2 bo5 siong- hai7. Chu2 m7 jin7 lan2, ti7 lan2 toa7 sun2-hai7. HiaN-ti7 chi2- be7 tioh8 tak8 e5 ti3-i siuN7. 
  Chi7-chui7 e5 KiaN2 
  Cheng2 u7 chit8 chiah he2-chun5 ke3 Toa7-sai-iuN5. U7 chit8 jit8 chun5 teng2 hut-jian5 hoat-chhut chit8 e5 kiaN- hiaN5 e5 siaN kong2, "Gin2-na2 poah8-loh8 hai2." Cheng3 chui2-siu2 liam5-piN pang3 sam-pan2, khi3 loh8 hai2 io5-lou2 chiong gin2-na2 kiu3--khi2-lai5. I-seng hui3 choe7 choe7 kang, gin2-na2 chiah oe7 oah8, oe7 chai lang5. 
  Tng teh pha gin2-na2 e5 si5, u7 chit8 e5 sian-siN ti7 chun5 teng2 teh khoaN3 kong-keng2. Gin2-na2 tu2-a2 kiu3 kau3 sam-pan2 lai7, hit e5 sian-siN koh to3-tng2 khi3 chun5 e5 kheh-thiaN khoaN3 chheh. Hut-jian5 i e5 hu7-jin5-lang5 toa7 khau3 koh toa3 hoah-hiam3 chau2 lai5 tah i kong2, "Chham2 lah, lan2 e5 gin2-na2 teh-beh si2 lah, li2 iau2 peng5-an teh khoaN3 chheh mah?" Sian-siN mng7 kong2, "Gin2-na2 hoan7-tioh8 sim2-mih8 piN7?" Hu7-jin5-lang5 kong2, "Tu2-a2 tui3 hai2 pha--khi2-lai5." Sian-siN chiong chheh hiat--khi3, chiu7 thng3 i e5 goa7 saN, koaN2-kin2 chau2 chiu7 kong2, "Goa2 phah-sng3 i ti7 pang5-lai7 teh khun3." KoaN2 kin2-kin2 chiu7 chau2--khi3, khoaN3-kiN3 gin2-na2 i2-keng oah8. I-seng kong2, "Li2 tu2-chiah tah-loh8 khi3?" I liam5-piN lau5 bak8-sai2, ia7 khau3, ia7 ki5-to2, iu7 koh ka7 i-seng tau3 pang-chan7. 
  KhoaN3 e5 lang5 ah, hit e5 sian-siN chaiN2-iuN7 khi2-thau5 bo5 tai7-chi3, ia7 au7--lai5 tong7 sim? Bo5 pat8 hang7 si7 kut- jiok8 e5 cheng5 hou7 i an2-ni. 
  Chit e5 tai7-chi3 i2-au7, hit e5 sian-siN tak8 pai2 thiaN-kiN3 gin2-na2 siu7 hai7, bo5 m7 liam5-piN khi3 kiu3--i. Peng5-iu2 chhin-lang5 e5 jiok8-the3, chin-chiaN3 tioh8 liu5-sim; koh- khah tioh8 liu5-sim --e5, chiu7-si7 in jiok8-the2 tiong, chit8 tiau5 te7-it po2-kui3 e5 leng5-hun5. 
  Jit8-pun2 Soe3-han3 Cha-bou2 Gin2-na2 Theh8 Phoe 
  Bou2 e5 Jit8-pun2 keng3-chhat, u7 nng7 e5 cha-bou2-kiaN2, hui-siong5 e5 bo5 taN2. Chit8 e5-hng keng3-chhat e5 chhiaN3 kang bo5 ti7-teh, u7 chit8 tiuN iau3-kin2 e5 phoe, beh theh8 kau3 nng7 li2 goa7 lou7 e5 hng7. Bou2 --sian-siN e5 ke, u7 kong- su7 tioh8 pan7, sou2-i2 boe7 oe7 chhin-sin khi3. I hit si5 chin kan khou2, m7 chai beh chhe chi7-chui7 theh8. Hut-jian5 i nng7 e5 cha-bou2-gin2-na2 kong2, "A2-tia, hou7 goan2 theh8 khi3." I e5 pe7 phah-sng3 chioh chit e5, lai5 hou7 i khah ho2 taN2, ia7 si7 ho2, sou2-i2 chun2 i khi3. 
  Nng7 e5 gin2-na2 chhiu2 khan chhiu2 chiu7 khi3, bo5 ku2 chiu7 peng5-an to3-lai5. I e5 lau7-pe7 put-chi2 ki5-koai3, mng7 kong2, "Lin2 bo5 kiaN mah?" In3 kong2, "Bo5, goan2 ti7 kau3-hoe7 e5 oh8-tng5, thiaN-kiN3 sian-siN kong2, ThiN Pe7 tek-khak khoaN3-kou3 goan2. Goan2 be7-khi3--e5 tai7-seng chiuN7 lau5-teng2, kiu5 I po2-hou7, bo5 hou7 phaiN2-lang5 lai5 hai7 goan2, chit8 bin7 sin3 I, chit8 bin7 chiu7 ho2-taN2 khi3; sou2-i2 chit8 lou7 long2 bo5 kiaN." 
  Hit e5 keng2-chhat thiaN-kiN3 Ia5-sou e5 to7-li2, chhin- chhiuN7 an2-ni e5 u7 kong-hau7, i2-au7 chiaN5 choe3 jiat8- sim e5 Ki-tok-tou5. 
  Thai3-chu2 e5 Chin-sit8 
  Chit8 jit8 Tek-kok e5 thai3-chu2 oh8 pang3-ke3 to3-lai5, kap lau7-pe7 teh tam5-lun7. I e5 lau7-pe7 ai3 chai i thak8- chheh u7 chin3-pou7 a2 bo5, chiu7 theh8 Hoat-kok e5 bun5, chi2 chhut chit8 toaN7, beng7 leng7 i thak8. Thai3-chu2 tit8- tit8 thak8 kau3 liau2, long2 bo5 theng5-hioh. I e5 lau7-pe7 toa7 hoaN-hi2, tah i e5 keng-thau5 kong2, "Goa2 e5 kiaN2 tioh8 siu7 bian2-le7, au7-lai5 u7 toa7 lou7-eng7," Thai3-chu2 kong2, "Cha7--jit8 tu2 kho2 chit toaN7, sou2-i2 iau2 oe7 ki3-tit, na7 leng7-goa7 liam7 pat8-ui7, be7 tek-khak oe7 chhin-chhiuN7 an2-ni." Hong5-te3 koh-khah hoaN-hi2 i e5 seng5-sit8, sui5- si5 chhoa7 kau3 ti7 sian-jin5 tang5 siong7 e5 bin7-cheng5, ki2 i kong2, "Goa2 e5 kiaN2 tioh8 bian2-le7, ng3-bang7 li2 au7-lai5 e5 siong7 piN5-piN5 pai5-liat8, in-ui7 seng5-sit8 e5 sim, sit8-chai7 hou7 goa2 hoaN-hi2.”
  ChaiN2-iuN7 Soe2 KiaN3 
  Bou2 thai3-thai3 tui3 chit e5 soe3-han3 e5 kou-niu5 kong2, "Goa2 beh ka3 li2 chaiN2-iuN7 oe7 soe2 kiaN3. Chit e5 kiaN3- teng2 u7 chit8-tiam2-a2 ou-pan. Tai7-seng thang eng7 hun2 sam2, ou-pan liam5-piN oe7 pian3-peh8--e5, na7-si7 iu5-goan5 bo5 ho2 khoaN3, ia7 bo5 hap8-eng7." Koh kong2, "Che thang pi2- pheng7 jia-kham3 ke3-sit e5 siau2-jin5, kiaN hou7 lang5 ki-chhi3 i, chhio3 i, chiu7 chiong ke3-sit lai5 jia-kham3. Lai5 jia-iam2 lang5 e5 jiN-bok8, kiam2 m7-chai jia-iam2 liau2-au7, iu5-goan5 si7 oh-khoaN3, tu2-tu2 chhin-chhiuN7 eng7 hun2 jia ou-pan chit8-iuN7." Koh kong2, "Tioh8 theh8 chit te3 hai2-jiong5, un3 chui2, chiong hun2 ou-pan long2-chong2 chhit chheng--khi3. Che thang pi2-pheng7 lang5 hoan7-choe7 liau2-au7, tui3 Chu2 seng5-jin7, Chu2 u7 koan5 oe7 soe2-tu5 lang5 e5 choe7. Seng3-keng kong2, Li2 e5 choe7 sui-jian5 ang5 kau3 chhin- chhiuN7 gun5-chu, Chu2 tek-khak hou7 li2 peh8 kau3 chhin-chhiuN7 seh." Soe3 kou-niu5 hiau2-ngou7 i e5 i3-su3, au7--lai5 choe3 seng5-sit8 e5 lang5. 
  Chap8-ji7 he3 choe3 Leng2-siu3 
  Ma2-le2-sun3 Sian-siN kong2, Lam5 Hui-chiu u7 chit8 keng le2-pai3-tng5, si7 pun2-toe7 thou2-jin5 khi2 --e5, lai7-tiong u7 chit8 e5 chap8-ji7 he3 e5 gin2-na2, choe3 thoan5-to7. Chit e5 gin2-na2 bat ti7 kau3-hoe7 e5 oh8-tng5 thak8-chheh, to3-lai5 ke-nih liau2-au7 tai7-seng ka3 chhu3-piN e5 gin2-na2, ti7 soa- teng2 sia2-ji7. Chhu3-piN e5 lang5 ki5-koai3 i, chiu7 saN-kap khi2 chit8 keng le2-pai3-tng5, chhiaN2 hit e5 gin2-na2 choe3 leng2-siu3, ka3 chheh kong2 to7-li2, i sou2 ka3 sou2 kong2--e5, long2 si7 ti7 si3 pun2 Hok-im-toan7 e5 lai7-bin7. 
  Thong hiuN-sia7 e5 lang5, tui3 an2-ni lai5 sin3 Chu2, pat8 hiuN-sia7 e5 lang5, ia7 u7 in-ui7 an2-ni lai5 him-bou7 to7-li2. Tui3 an2-ni khoaN3, ui7 Chu2 choe3 kang, mih-sai2 tok8- tok8 tioh8 toa7-lang5, mih-sai2 tioh8 choe7 he3 koh gau5, tok8-tok8 ti7 thiaN3 Chu2 kap bo5 thiaN3 Chu2, u7 kiu3 lang5 kap bo5 kiu3 lang5 e5 sim na7-tiaN7. 
  Chhi7 gu5 Gin2-na2 e5 Hu3-chiok 
  U7 chit8 e5 gin2-na2 ti7 soaN-nih8 teh chhi7 gu5, sim-lai7 chin hoaN-hi2, toa7 siaN teh chhiuN3-koa, chhiuN3 kau3 ti7 soaN-oan, lou7 oat e5 sou2-chai7. Hut-jian5 tu2-tioh8 chit8 e5 kok-ong5, khia5 be2 beh khi3 phah-lah8. Ong5 kong2, "Thang thiaN3 e5 soe3-kiaN2, li2 chaiN2-iuN7 kau3 chiah hoaN- hi2?" In3 kong2, "Chit-tiap8 e5 kok-ong5 boe7 pi2-tit goa2 e5 pu3, goa2 tit-tioh8 chit e5 toe7-ui7, chaiN2-iuN7 oe7 bo5 hoaN- hi2?" Ong5 kong2, "Li2 sou2 u7 e5 san2-giap8, beng5-beng5 ka7 goa2 kong2." In3 kong2, "Chio3 goa2 e5 jit8-kng, chhin- chhiuN7 chio3 ong5 e5 jit8-kng bo5 koh-iuN7. SoaN e5 hoe e5 sui2 kah bak8-chiu, kap ong5-ke e5 hoe-hng5 saN chhin- chhiuN7. Chit e5 i2-goa7 koh u7 thang chiah8, u7 thang chheng7, bo5 koaN5, bo5 iau, goa2 pi2 kok-ong5 u7 sim2-mih8 khah su? Kok-ong5 pi2 goa2 u7 sim2-mih8 khah iaN5-ke3?" Ong5 kong2, "Soe3-kiaN2 e5 oe7 tioh8, li2 e5 hu3-chiok, bo5 m7- si7 chit e5 ti-chiok sim. Li2 na7 po2-siu2 bo5 sit-loh8, chiong sin thang hoaN-hi2 khoai3-lok8." 
  Bang7 kiN3 jip8 Thian-tong5 
  Bou2 cha2-khi2 chit8 e5 cha-bou2-gin2-na2 tui3 i e5 lau7-bu2 kong2, "Cha7 mi5 bang7-kiN3 goa2 i2-keng si2 lah, soa3 jip8 ti7 Thian-tong5, khoaN3-kiN3 sou2 be7 bat khoaN3-kiN3, thiaN- kiN3 sou2 be7 bat thiaN-kiN3--e5." 
  Lau7-bu2 in3 kong2, "Li2 ti7 Thian-tong5 khoaN3-kiN3 chi7-chui7?" Cha-bou2-gin2-na2 kong2, "Goa2 tai7-seng khoaN3-kiN3 Chu2-jit8-oh8 e5 sian-siN, i ti7 hit ui7 chin ku2, jin7-tit lang5 chin choe7, ka7 goa2 kong2 tah-loh8 chit8 e5 si7 Po2-lo5, tah-loh8 chit8 e5 si7 Nga2-kok, tah-loh8 chit8 e5 si7 A-pek-liap8-han2, kap it-chhe3 e5 sian-ti." 
  Lau7-bu2 mng7 kong2, "Sian-siN bo5 ka7 li2 kong2 tah- loh8 chit8 e5 si7 Chu2 Ia5-sou mah?" Cha-bou2-gin2-na2 kong2, "M7-bian2 ka7 goa2 kong2, goa2 si7 I e5 soe3 iuN5-a2-kiaN2, chit8 e7 jip8 khi3 chiu7 jin7-tit I. I khoaN3-kiN3 goa2, chit8 e7, chiu7 jin7 kiN3. Su3-tou5 Sian-ti oe7 jin7-tit a2 boe7, long2 bo5 iau3-kin2, tok8-tok8 Chu2 Ia5-sou ui7 goa2 pang3- sak siN3-mia7, chhiu2 kha hiap8-e7, long2 u7 siong-hun5, hoan7-na7 thiaN3 I e5 lang5, chit8-e7 khoaN3-kiN3, chiu7 jin7-tit I. Na7 m7 jin7 I, koat-toan3 boe7 jip8 hit lai7-bin7." 
  M7 chai thak8 e5 lang5, i2-keng jin7 Chu2 Ia5-sou a2 be7? Na7 iau2-ku2 be7 jin7 I, kin-a2-jit8 siat-su2 li7-khui se3-kan, chhiaN2 mng7 li2 e5 leng5-hun5 beh kau3 sim2-mih8 sou2-chai7, lai5 siu7 sim2-mih8 po3-eng3? 
</CL>
<HL>

囡仔倚靠主 
有一個信主 e5 囡仔講，我常常讀聖經 hou7我 e5 阿媽聽，伊是一個敬虔 e5 太太，常常教示我倚靠主。我e5 父母 十分散hiong，有日食早起飯就無e5-hng，常常抵著這號 e5 困難。有一日連早起頓也無。 
老母 ka7 我 e5 小弟小妹衫穿好，叫我 chhoa7 in 去 海邊 thit-tho5,才倒來幫贊家事。 
Thit-tho5 e5 時，看海鳥飛哮，伊 e5音 高低，就想到聖經有講，「你看天頂e5 飛鳥，天父尚且養飼伊，lin2 敢無比粟鳥仔較貴氣mah？」我想天父無hou7 粟鳥仔餓死，也的確無hou7 我餓死。 我佮小弟小妹就跪ti7 沙灘祈禱，求天父賞賜阮食物。 祈禱煞，koh 去 拾石頭，來去細間厝。 
Iah 沙 e5 時，忽然看見沙下有一 項光e5 物﹔ 看詳細，tou是一箍銀，歡喜到極，就走倒去提hou7 老母。 
老母提出去換，買好 e5 菜飯，通家攏食到飽飽。細細漢 e5 囡仔會曉倚靠主，m7值 若thang做囡仔 e5 模樣，連咱大人，也應該著學伊。 
聽見講，hit個囡仔到大人 e5 時，做濟濟年 e5 牧師，救了偌濟人 e5 靈魂。 
Chiu Hou2-hok 學水手 
前幾若十年有一個Gui5-lek-su e5囡仔，名叫 Chiu Hou2-hok。Teh 讀冊 e5 時，忽然想 ai3 學水手。伊e5 老母是守寡 人，真疼伊，逐擺伊若 beh 做甚物，攏無阻擋伊。一下聽見伊beh 學水手，就允伊，總--是著到大漢才 beh 送伊去船nih。 雖然允，伊 e5 老母攏 無贊成，不過是beh hou7伊歡喜 na7-tiaN7，所以不得不著 an2-ni允伊。 
逐e7晡 Hou2-hok對學堂倒來，食e5-hng 飽了，老母點燈 teh 做衫，就續chhoa7伊讀幾節 e5 聖經，祈禱就去睏。也常常 ka7 Hou2-hok講，「你e5 父已經離開世間，教示你e5只有我 na7- tiaN7，你平生無論 ti7 啥所在，做啥事誌，我 勸你m7-thang boe7記得天父。」這個話時常發出。
Hou2-hok 離開學堂 beh 上船 e5 前 一暝，伊 e5 老母 將保羅過海抵著危險e5 故事，讀 hou7伊聽。讀到 in 攏得救上伊換hit句，目屎 liam5-piN 流落，轉向 Hou2-hok講，我e5 子，上帝對起頭佮保羅相佮 ti7-teh，所以in 才會得著救。Po2-lo5 明明講，「昨暝有我所服事 e5 上帝這個使者企 ti7 我身邊，」著注意這句話，著記得，m7-thang boe7記得。
Tui3 an2-ni 老母跪落去祈禱講，「求主佮我 e5 子相佮 ti7-teh，親像早日佮保羅 ti7-teh 一樣，若抵著風湧，koh 著佮伊ti7-teh。」
Hou2-hok m7 知做水手 e5 艱苦，到船內幾日，暈船真重，獨獨猶原著做工，boe7 歇睏，雖然嘔吐，也的確著抹船板，bin2 船桅。 Koh 同做工 e5 人，不時罵伊，凌辱伊。 Hit時伊就反悔，m7 ku2 扑m7著算lah。Koh 想 ti7 家內佮老母相佮 ti7-teh e5 快樂，boe7禁得無數念伊e5 家。 
有一個冬天，抵著大風，船到 beh 沉--落-去，koh 天真冷，人 boe7 ti2當hit個寒。船面凡若無用索縛e5 物，攏總peng2--落-去。Hou2-hok ti7 船面 teh 做工，差不多凍到 beh死。目屎sui5落 ti7 嘴phoe2,liam5-piN 結成細te3冰，這號 e5 慘景，koh 較 hou7 伊想著老母 e5 慈愛。 
無久船主也失力，boe7會 hoaN7 toa7 ，船就出在風摔來摔去，險險khap8著石。 
Hou2-hok 當hit時想講，「我佮保羅所抵著e5 危險相親像。」Koh 記得 保羅因為上帝佮伊ti7-teh，得著免死。 
頂年 一 e5-hng，伊 e5 老母所講--e5,逐句ti7伊e5 耳孔。想 了，就入房跪ti7 眠床邊祈禱講，「慈悲e5 父，我 e5 老母 e5 上帝，求你佮我 ti7-teh，hou7 我得著救。」才掀開聖經細膩讀保羅抵著危險 e5事，加添伊e5 膽。伊就 toa3 聖經出去外面，確實信上帝佮伊ti7-teh，也信伊的確會得著上岸。無幾日，風攏 chiN7，船果然到 海口。 
看 e5人ah，保羅e5 上帝也是你 e5 上帝mah？上帝佮你ti7-teh，也親像佮保羅 ti7-teh 一樣，若無an2-ni，請你跪落去學 Hou2-hok 祈禱講，「慈愛e5 天父，求你佮我相佮ti7-teh，庇佑我平安得著救。」
既然活 ti7 世間，就是親像過海這樣。引誘試探攏是chhoa7 你到滅無e5 路。若無真信佮你ti7-teh，怎樣會到天堂？ 
Phe5 Ma2-kho2佮老父 
Phe5 馬可牧師講，我細漢e5 時去讀冊，tui3家內到學堂，經過一個塚地下晡時家己tui3 hia 行，常常 知真驚。一擺 m7 若天烏，koh 落大雨，雷tan5 sih-na3 sih，行 一步就一聲hou7 我驚到 m7知beh 怎樣，sih-na3 e5 光影來，親像看見一人，雷tan5 e5 聲中，恍惚聽見一個聲講，「Hit個敢 m7是馬可mah？」我嘴唇 chun3 e5 聲講，「父仔是我，」父liam5-piN 牽我 e5 手入伊e5 雨傘內。父子講笑，一直到家內。 
Phe5 馬可先生講，「我看見父了後，雷雨猶原親像代先，獨獨我親像無看見，也無聽見。當患難逼近 e5 時，千萬m7-thang 失膽，天父疼咱，已經到極，的確 ti7 咱軟弱親像水，無自在 e5 時，來救咱、安慰咱。你我有這位慈悲 e5 父，日日teh chhoa7咱，咱beh 驚甚物？」
張Su-niu5 toa3 囡仔做禮拜。 
張Su-niu5 胸前抱囡仔 koh chhoa7 4歲e5 囡仔，名叫德慶，去做禮拜。兩個囡仔攏無安靜，m7值若張Su-niu5佮別人 boe7會聽道理，連講道理 e5 牧師也無歡喜。張Su-niu5 無tah得oa5 ，用平常 e5 法，叫德慶食落花生，也用帽仔 e5 含鈴 hou7 hit個細漢--e5 thit-tho5。 兩個囡仔雖然無吵，若是含鈴 e5 聲，koh 落花生殼 e5 聲猶原照舊攪吵眾人。 
禮拜煞，牧師對 張Su-niu5講，我有幾句話beh 來相苦勸，請你m7-thang toa3 落花生，來禮拜堂。Hou7 囡仔 ti7 你 e5 家食飽﹔來e5 時自然 boe7枵。Ti7 家內 著對伊講 明，來禮拜堂著守規矩安靜，倒來家nih8,的確 beh hou7你落花生。若應該著 toa3 食物，著 toa3 哺著無聲 e5 點心﹔koh 千萬 m7-thang hou7 囡仔 thit-tho5 含鈴，long-long 哮會攪吵眾人。你若會 an2-ni，ti7 講 道理 e5人有得著幫贊，也立模樣 hou7 濟濟人看。 
張Su-niu5 受感激，就多謝牧師講，我定著beh 照an2-ni 行。第二禮拜ka7 囡仔打扮 好勢，就對德慶講，「你若到禮拜堂，著定定靜靜坐，無吵la7、無ai3 睏，倒來的確 beh hou7你食落花生。」德慶講，「我m7 聽候hit時，這tiap8 我就 beh te7 入 我 e5 布袋仔內。」張Su-niu5講，「一定 m7 准，我 beh 這lui hou7 你，你著 he7 ti7 袋仔內，執事toe5 錢 e5 時，你著 he7 ti7 錢盤。你若無飽，代先thang食淡薄物，食了才來去。」德慶起頭攏是用勉強，到久就自然，che是toa3 囡仔 做禮拜第一 好 e5 法度。 囡仔安靜守 規矩，大人 thang 得著留心聽道理。攏總 e5 女教友啥事 m7 試看leh？ 
死期 Oh定著。 
前 ti7 法國有一個少年人，到禮拜堂聽道理。禮拜煞，牧師對伊講，「兄弟ah，著趁早信道理，來te3 救主﹔死期已經來lah，ti7 hit時 beh 信就傷晏lah。」少年人講，「無要緊，我離死期iau2遠，聽候老才信 iau2-be7遲，」牧師講，「人e5死期 boe7會代先定著，趁 iau2有今仔日，就著緊信。」少年人講，「我現在身體iau2 勇健無災禍，也無破病，怎樣 m7 敢代先定著，一日兩日boe7會死mah？若果然 an2-ni，我就信耶穌。」講了佮牧師相辭就去。 
第2日ti7 家內，收拾蜂siu7,boe7記得 戴鐵絲帽，忽然有一隻蜂，飛入嘴內，ti7 嚨喉 e5 所在咬4、5下﹔嚨喉leng5仔腫--起-來，氣喘 boe7直，無到一日就離開世間。 
Che 雖然是一件奇巧事，是誰敢 講 m7是神e5 境界，受苦勸信耶穌e5 少年人，千萬 m7-thang講時期太遠，故意來ian5-chhian5,因為現今才是受接納 e5 日，現今才是得著救 e5 時。 
Pek8-lek8 m7 認老母 
英國有一個城 hou7 火燒，老人囡仔攏驚 beh 逃命。 Ti7 萬人 e5 中間，忽然 發出 一個極尖利殘心 e5 哭聲講，「我e5 查某子 iau2 ti7 3-chan3樓尾頂，請仁愛 e5人替我救伊。」
火炎那旺，是誰敢應leh？Hit個婦仁人 疼查某子 e5 心過頭切，不得已，用 tam5衫包頭殼，tui3火中 上去，來救伊e5 查某子。 頭殼為伊臭礁，頭額為伊瀾，佳哉 gau5 照顧，無到失落性命，獨獨面已經怯勢lah。 
得著救 e5 查某囡仔後來入學。放學 e5 時老母去參觀 e5 時，查某子用 ka-chiah 向老母，m7 ai3 認伊。同學--e5講，「Pek8-lek8,hit個敢 m7是你e5 老母mah？」查某子講，「M7是，我m7-bat伊。」講了伊e5嘴phoe2 就紅，頭殼 aN3-aN3 看塗腳。老母講，「Pek8-lek8,啥事嫌我怯勢？我怎樣才 an2-ni？是因為beh 救你，才今仔日有這款。」Pek8-lek8 m7 聽，走入睏房。伊e5 老母 無te3伊入去，心酸liam5-piN 就倒去。
兄弟姊妹ah！主耶穌為著你我受極大 e5 艱苦，咱也 beh 無認伊mah？Ti7 m7 信 e5人 e5 面前承認伊掠做見笑mah？M7-thang boe7記得耶穌親身 講，「凡若 ti7人 e5 面前m7認我，我 ti7父佮眾天使 e5 面前，也的確 m7 認伊。凡若 ti7人 e5 面前認我，我也 beh ti7父佮眾天使 e5 面前，也的確 beh 認伊。」咱m7 認主，ti7 主無傷害。主 m7 認咱，ti7 咱大損害。兄弟姊妹著逐個致意想。 
是誰 e5 子 
Cheng2有一隻火船過大西洋。有一日船頂忽然發出 一個驚惶e5聲講，「囡仔跋落海。」眾水手 liam5-piN 放舢板，去落海搖櫓將囡仔救--起-來。醫生費濟濟工，囡仔才會活，會知人。 
當teh pha 囡仔 e5 時，有一個先生 ti7 船 頂 teh 看光景。 囡仔抵仔救到 舢板內，hit個先生 koh倒轉去船 e5 客廳看冊。忽然伊e5 婦仁人大哭 koh toa3 喝hiam3 走來tah 伊講，「慘lah，咱e5 囡仔 teh-beh死lah，你iau2 平安 teh 看冊mah？」先生問講，「囡仔犯著甚物病？」婦仁人講，「抵仔對海 pha--起-來。」先生將冊hiat--去，就 thng3伊e5 外衫，趕緊走就講，「我扑算伊ti7 房內 teh 睏。」趕緊緊就走--去，看見囡仔已經活。醫生講，「你抵才佗落去？」伊liam5-piN 流目屎，也哭、也祈禱，又koh ka7 醫生 tau3 幫贊。 
看 e5人ah，hit個先生怎樣起頭 無事誌，也後--來動心？無別項是骨肉 e5 情 hou7伊an2-ni。 
這個事誌以後，hit個先生逐擺聽見囡仔受害，無m7 liam5-piN 去救--伊。 朋友 親人 e5 肉體，真正著留心﹔koh較著留心--e5,就是in 肉體中，一條第一寶貴 e5 靈魂。 
日本細漢查某囡仔提批 
某個日本警察，有2個查某子，非常 e5 無膽。一e5-hng 警察 e5 倩工無ti7-teh，有一張要緊 e5 批，beh 提到2哩外路e5 遠。某--先-生 e5 家，有公事著辦，所以boe7會親身去。伊hit時真艱苦，m7 知beh chhe 是誰提。忽然伊2個查某囡仔講，「阿爹，hou7 阮提去。」伊e5父扑算借這個，來hou7伊較好膽，也是好，所以准伊去。 
兩個囡仔手牽手就去，無久就平安倒來。伊e5 老父不只奇怪，問講，「Lin2 無驚mah？」應講，「無，阮ti7 教會e5 學堂，聽見先生講，天父的確看顧阮。阮be7去--e5 代先上樓頂，求伊保護，無hou7 歹人來害阮，一面信伊、一面就好膽去﹔所以一路攏無驚。」
Hit個警察聽見耶穌 e5 道理，親像 an2-ni e5有功效，以後成做熱心 e5 基督徒。 
太子 e5 真實 
一日德國 e5 太子學放假倒來，佮老父 teh 談論。伊e5 老父 ai3 知伊讀冊有進步抑無，就提法國 e5 文，指出 一段，命令伊讀。太子直直讀到了，攏無停歇。伊e5 老父大歡喜，tah伊e5 肩頭講，「我e5 子著受勉勵，後來有大路用，」太子講，「昨--日抵考這段，所以iau2會記著，若另外念別位，be7的確會親像an2-ni。」皇帝koh較歡喜伊e5 誠實，隨時chhoa7到 ti7 先人銅像 e5 面前，ki2 伊講，「我e5 子著勉勵，向望你後來e5 像 piN5-piN5 排列，因為誠實 e5 心，實在hou7 我歡喜。」
怎樣洗鏡 
某太太對這個細漢e5 姑娘講，「我beh 教你怎樣會洗鏡。這個鏡頂有一點仔烏斑。代先thang用粉sam2,烏斑 liam5-piN會變白--e5,若是猶原無好看，也無合用。」Koh講，「Che thang 比並遮蓋過失 e5 小人，驚 hou7人 譏刺伊，笑伊，就將過失來遮蓋。來遮iam2 人e5 jiN目，敢m7知遮iam2了後，猶原是難看，抵抵親像用粉遮烏斑一樣。」Koh講，「著提這te3海絨，un3 水，將粉烏斑攏總拭清--去。Che thang比並人犯罪了後，對主承認，主有權會洗除人 e5 罪。聖經講，你e5 罪雖然紅到親像銀珠，主的確 hou7你白到親像雪。」細姑娘曉悟伊 e5意思，後--來做誠實 e5人。 
十二歲做領袖 
Ma2-le2-sun3 先生講，南非洲有一間禮拜堂，是本地土人起--e5,內中有 一個十二歲e5 囡仔，做傳道。這個 囡仔 bat ti7 教會 e5 學堂讀冊，倒來家nih了後代先教厝邊 e5 囡仔，ti7 沙頂寫字。 厝邊 e5人奇怪伊，就相佮起一間禮拜堂，請hit個囡仔做領袖，教冊講道理，伊所教所講--e5,攏是ti7 4本福音傳 e5 內面。 
通鄉社 e5人，tui3 an2-ni 來信主，別 鄉社 e5人，也有因為an2-ni 來欣慕道理。Tui3 an2-ni 看，為主做工，mih-sai2 獨獨著大人、mih-sai2 著濟歲 koh gau5,獨獨 ti7 疼主佮無疼主，有救人佮無救人 e5 心 na7-tiaN7。 
飼牛囡仔 e5 富足 
有一個囡仔 ti7 山nih8 teh 飼牛，心內 真歡喜，大 聲 teh 唱歌，唱到 ti7 山彎，路oat e5 所在。忽然抵著一個國王，騎馬 beh 去扑獵。王講，「Thang疼 e5細子，你怎樣到chiah歡喜？」應講，「這tiap8 e5 國王 boe7比得我 e5 富，我得著這個地位，怎樣會無歡喜？」王講，「你所有e5 產業，明明ka7 我講。」應講，「照我e5 日光，親像照王e5 日光無各樣。山e5 花e5 sui2 kah 目珠，佮王家 e5 花園相親像。這個以外koh有thang食、有thang 穿、無寒、無枵，我比國王有甚物較輸？國王比我有甚物較嬴過？」王講，「細子e5 話著，你e5 富足，無m7是這個知足心。你若保守無失落，將新thang歡喜快樂。」
夢見入天堂 
某早起 一個查某囡仔對伊e5 老母講，「昨暝夢見我已經死lah，續入 ti7 天堂，看見所be7 bat 看見、聽見所be7 bat 聽見--e5。」
老母應講，「你 ti7 天堂看見是誰？」查某囡仔講，「我代先看見主日學 e5 先生，伊ti7 hit位真久，認得人真濟，ka7 我講佗落一個是保羅、佗落一個是雅各、佗落一個是亞伯拉罕，佮一切e5 先知。」
老母問講，「先生無ka7 你講佗落一個是主耶穌mah？」查某囡仔講，「M7免 ka7 我講，我是伊 e5細羊仔子，一下入去就認得伊。伊看見我，一下，就認見。使徒先知會認得抑boe7,攏無要緊，獨獨主耶穌為我放sak性命，手腳hiap8下，攏有傷痕，凡若疼伊e5人，一下看見，就認得伊。 若 m7 認伊，決斷 boe7 入hit內面。」 
M7 知讀 e5人，已經認主耶穌抑be7？若 iau2-ku2 be7 認伊，今仔日設使離開世間，請問你e5 靈魂 beh到甚物所在，來受甚物報應？ 
</HL>