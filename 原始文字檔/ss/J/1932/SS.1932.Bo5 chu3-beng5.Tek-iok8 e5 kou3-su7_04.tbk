<CL>
  Te7-ji7 chiuN Lun7 Hau3-keng3 Pe7-bu2
  Goa2 Ng3-bang7 KiN3 Lau7-bu2 e5 Bin7
  U7 chit8 chiah he2-chun5 hut-jian5 khap8 tioh8 chioh8, cheng5-au7 long2 phoa3 kau3 chhui3-chhui3, teh-beh tim5--loh8-khi3. Lai7-bin7 koan2-chhia e5 lang5 hit si5 hoan7-tioh8 piN7. Chit8 e5 thiaN-kiN3 tu2-tioh8 gui5-hiam2, thong seng- khu ngiauh8-ngiauh8-chhoah, hoat-chhut pi-ai e5 siaN kong2, "Goa2 ng3-bang7 oe7 kiN3-tioh8 lau7-bu2, goa2 ng3- bang7 oe7 kiN3-tioh8 lau7-bu2." 
  Chit8 e5 lau7 chui2-siu2 tu2-a2 ti7 piN-a2 teh thak8 Seng3- keng, mng7 i kong2, "Li2 in-ui7 chaiN2-iuN7 koa3-liam7 lau7- bu2?" In3 kong2, "Goa2 bat hou7 i kan-khou2, hou7 i e5 sim chha-put-to beh piak phoa3, taN goa2 teh-beh si2, sim-lai7 boe7 peng5-an. Ki3-tit u7 chit8 pai2 goa2 tui3 lau7- bu2 hui-siong5 e5 heng5-gek8. I kong2, 'Li2 kau3 beh si2 e5 si5, tek-khak tioh8 hoan2-hoe2.' Kin-a2-jit8 si2-ki5 kau3, goa2 sit8-chai7 beh hoan2-hoe2, ai-ioh, goa2 ng3-bang7 kiN3 goa2 e5 lau7-bu2, goa2 ng3-bang7 kiN3 goa2 e5 lau7-bu2." 
  Chun5 chiam7-chiam7 tim5--loh8-khi3, au5-kio3 e5 siaN-im, ia7 chiam7-chiam7 bo5 thiaN-kiN3. 
  HaiN7-ah! U7 joa7-choe7 siau3-lian5 lang5, peng5-jit8 khoaN3- khin lau7-bu2, kau3 beh si2 e5 si5 chiah beh hoan2-hoe2, i2- keng tui boe7 tioh8 lah. Hoan7-na7 u7 pe7-bu2 e5 peng5-iu2, tioh8 than3 cha2 hau3-keng3, bian2-tit u7 au7-lai5 e5 hoan2-hoe2. 
  Gin2-na2 Kiu3 Lau7-pe7 
  Lam5-Hui-chiu u7 chit8-e5 siN3 Ui2 --e5, peng5-sou3 m7 bat chin-li2 kap kau3-hoe7 e5 su7. I u7 siN nng7 e5 kiaN2, toa7--e5 poeh he3 si7 ta-po--e5, soe3--e5 lak8 he3 si7 cha-bou2 e5. 
  U7 lang5 khng3 i tioh8 hou7 gin2-na2 khi3 kau3-hoe7 e5 oh8 thak8-chheh. SiN3 Ui2 --e5 sui-jian5 m7 chai kau3-hoe7 e5 oh8- kui, chong2--si7 in-ui7 peng5-iu2 khou2-khng3 e5 oe7, chiu7 sang3 hit nng7 e5 gin2-na2 khi3 loh8-oh8. Na7-si7 chit keng oh8-tng5 li7 siN3 Ui2 --e5 ke hng7-hng7, gin2-na2 put-pian7 tak8 jit8 to3-lai5. Sou2-i2 tioh8 oa2 oh8-tng5 chit8 e5 bok8-su e5 ke chiah8. 
  Chhin-chhiuN7 an2-ni chiok-chiok u7 nng7 ni5 ku2. Au7--lai5 siN3 Ui2--e5 chiu7 beh khi3 chhoa7 gin2-na2 to3-lai5 ke-lai7, chiuN7 soaN kou3 iuN5. Na7-si7 chit nng7 e5 gin2-na2 put-chi2 ai3 thak8-chheh, m7 ai3 to3-lai5 ke-lai7. 
  Ti7 hit e5 bok8-su e5 ke, in ia7 oh8 kau3 oe7 hiau2 thiaN3 Chu2 Ia5-sou. Gin2-na2 tui3 lau7-pe7 kong2 beng5 m7 ai3 to3- lai5 e5 in-iu5, chiu7 kong2, "ChhiaN2 lau7-pe7 hou7 goan2 toa3 chia, goan2 to3-khi3 ke-lai7 boe7 oh8 sim2-mih8 ho2." Lau7- pe7 kong2, "Li2 si7 soe3-han3 gin2-na2 oe7 hiau2 oh8 sim2-mih8 ho2-su7? Ti7 chia li2 u7 oh8 sim2-mih8 ho2?" 
  Gin2-na2 in3 kong2, "Goan2 i2-keng oh8 tam7-poh8." Lau7-pe7 kong2, "Lin2 oh8 sim2-mih8? Kong2 hou7 goa2 thiaN." 
  In3 kong2, "Oh8 chit8 e5 ho2 e5 toe5-bak8; chit e5 toe5-bak8 pi2 pat8 e5 khah po2-kui3, chiu7-si7, 'Chu2 Ia5-sou lim5-kau3 se3-kan, tiau5-ti5 ui7-tioh8 kiu3 u7 choe7 e5 lang5.' Goa2 chai Ia5-sou si7 chi7-chui7, chiu7 si7 Chi3-koaiN5 --e5 e5 KiaN2, goa2 ia7 chai lan2 long2 si7 u7 choe7 e5 lang5, beh kiu3 ka-ki7 long2 boe7 oe7." 
  I e5 pe7 thiaN-kiN3 chit e5 oe7, put-chi2 siu7 kam2-tong7, to3-lai5 ke-nih, koe2-pian3 i e5 seng3-cheng5, chiaN5 choe3 sin e5 lang5, kap kiaN2 cha-bou2-kiaN2 tit-tioh8 tang5 chit8-iuN7 e5 khoai3-lok8, si2-au7 tang5 kau3 chit sou2-chai7. 
  Keng3 pe7-bu2 si7 iau3-kin2 e5 kai3-beng7, chin2-kiu3 pe7- bu2 koh-khah si7 iau3-kin2 e5 to7-li2. 
  Hek-tek Thak8 Lau7-bu2 e5 Phoe 
  Su Kok-ki si7 Sou-kek-lan5 e5 bok8-su. U7 chit8 jit8 kong2 to7-li2, kong2 kau3 chit8 e5 siau3-lian5 lang5 m7-ai3 ti7 ke-lai7 siu2 pe7-bu2 e5 iok-sok, chiu7 thau chau2 jip8 Lun5- tun siaN5 khi3 tng peng. Au7-lai5 siu7 phai3 khi3 In3-tou7 tin3-siu2. 
  I e5 lau7-bu2 thiaN-kiN3, sim chhin-chhiuN7 beh piak- lih8. Tham3-thiaN chai i e5 sou2-chai7, chiu7 siong5-siong5 sia2 phoe khi3 ka3-si7 i, an-ui3 i, tak8 tiuN phoe lai7 moa2- moa2 si7 chu5-ai3 e5 oe7. Na7-si7 siau3-lian5 e5 Hek-tek pi2 ti7 ke-lai7 koh-khah hong3-tong7. Tak8 pai2 khoaN3-kiN3 phoe lai7 u7 to7-li2 e5 oe7, chiu7 hiam5 bo5 chhu3-bi7. He5 phoe kong2, "Au7 pai2 koh sia2 chit ho7 phoe, tiaN7-tioh8 m7 khoaN3, ia7 tek-khak m7 he5." I e5 lau7-bu2 e5 sim khoan-iong5 thun-lun2, iu5-goan5 chiau3 siong5 sia2. 
  Tui3 chit-tiap8 liau2-au7 Hek-tek it-khai3 bo5 thiah khui phoe lai5 khoaN3. Bo5 kui2 geh8-jit8 chek-chu7 phoe kau3 kui2-na7 chap8 tiuN. 
  Siong7-te3 beh keng2-kai3 i e5 jit8 kau3 lah, chiu7 hou7 i jiam2-tioh8 jiat8-piN7, to2 chhng5 boe7 khi2-lai5, chap8-goa7 jit8 long2 bo5 lim bo5 chiah8. U7 chit8 e5 peng thau5 thiaN- kiN3 chiu7 kho2-lin5 i, kau3 i e5 bin5-chhng5 piN eng7 un- jiu5 e5 oe7 an-ui3 i. Khui Seng3-keng tu2-a2 beh liam7, Hek-tek kong2, "ChhiaN2 khui goa2 e5 siuN, theh8 goa2 e5 lau7-bu2 e5 phoe, thak8 hou7 goa2 thiaN." 
  Peng-thau5 thiah khui te7-it tiuN thak8 kong2, "Goa2 e5 kiaN2 siu. Siat-su2 li2 m7 ai3 tng-peng, ai3 kin2-kin2 to3- tng2, goa2 i2-keng pi7-pan7 chiN5-gun5 pian7-pian7." Hek- tek kong2, "Ko2-jian5 si7 chin e5 oe7 mah? Lai5-bin7 u7 chiN5 mah?" Peng-thau5 kong2, "U7, chiu7 thiu chhut chit8 tiuN gun5-choa2 hou7 i khoaN3." 
  Hek-tek toa7 thou2-khui3 kong2, "Goa2 na7 cha2-cha2 khoaN3 chit tiuN phoe, chit-tiap8 i2-keng to3-khi3 ti7 Sou- kek-lau5 lah, bo5 ti7 chia to2-teh." Chhiu2 theh8 gun5- phio3, khau3 kau3 chit8 tng3-a2 pa2. 
  Kui2-na7 jit8 au7 chiu7 si2. KiaN2 li7-khui lau7-bu2, lau7- bu2 siong5-siong5 teh iu-bun7. U7 choe7 e5 lang5 poe7-gek8, Chu2 koh-khah koa3 liam7. Boe7 ki3-tit lau7-bu2 e5 lang5 chin chiaN3 thang kho2-lin5. Poe7-gek8 Chu2 e5 lang5 koh- khah thang kho2-lin5. 
  An-na2 Ai3-mui5 e5 Su7
  Bi2-kok bou2 sou2-chai7 u7 chi2-be7 nng7 lang5 siN3 Gui2. Toa7 e5 mia5 An-na2, i chin gau5 siu2 pun2-hun7, siong5- siong5 pang-chan7 lau7-bu2 piaN3-sau3 ke-lai7; thong sin e5 chng-thaN7, hui-siong5 e5 pho3-sit8. U7 si5 chiu7 bat kong2, "Goa2 bo5 phah-sng3 beh ke3, in-ui7 bo5 lang5 ai3 goa2 choe3 i e5 bou2. Goa2 e5 sio2-be7 pi2 goa2 khah sui2, lang5 long2 khah thiaN3 i." 
  Lau7-bu2 chek-pi7 i kong2, "Goa2 e5 cha-bou2-kiaN2 boh8- tit kong2 chhut chit ho7 oe7, boh8-tit chhin3-chhai2 siuN7, tioh8 an sim chiong hit hang7 su7 kau-tai3 Siong7-te3." Chit ho7 e5 oe7 siong5-siong5 ti7 lau7-bu2 e5 chhui3. Te7 ji7 cha-bou2-kiaN2 mia5 Ai3-mui5, i khah so3 seng3 koh m7 ai3 choe3 kang, choan-choan ai3 thit-tho5. Pit-giap8 liau2-au7 ai3 chu7-iu5, sou2 tit-tioh8 e5 chiN5 long2 cheng2 i- chiuN5, u7 tam-poh8 eng5 chiu7 chng-thaN7 i e5 thau5-mng5. Tak8 jit8 toaN5-khim5 phah-kiu5, tui3 cha2-khi2 kau3 e5- hng long2 si7 an2-ni. 
  U7 chit8 jit8 TiuN Sian-siN kau3 Gui7 theh8 che7, khoaN3- kiN3 chi2 nng7 e5 cha-bou2 gin2-na2, long2 chin kah lang5 e5 i3, sim-lai7 siuN7, lai7-tiong u7 chit8 ui7 thang choe3 i e5 sim-pu7. 
  To3-lai5 ka7 i e5 bou2 kong2. Bou2 kong2, "Goa2 beh tai7- seng khi3 khoaN3, au7-lai5 chiah tiaN7-tioh8." Tui3 an2-ni te7-ji7 jit8 TiuN hu-jin5 ia7 kau3 Gui7 theh8, Gui7 hu-jin5 chhoa7 i kau3 kheh-thiaN, beng7-leng7 nng7 e5 cha-bou2-kiaN2 pi7-pan7 te5 lai5 chhiaN2 i. 
  An-na2 kong2, "A-bu2, goa2 beh pi7-pan7." Koh tiap8- a2-ku2, te5 tiam2-sim long2 phang5 lai5. Ai3-mui5 khi3 che7 ti7 TiuN hu-jin5 e5 sin-piN, hian2-chhut i e5 leng5-lai7 koh khi3 toaN5 tang5-soaN3 khim5, toaN5 kau3 tin-tin tong- tong. 
  TiuN hu-jin5 khoaN3 i e5 taN2-pan7, chai i e5 chhang- mia5, chong2--si7 bak8-chiu tiaN7-tiaN7 khoaN3 An-na2, long2 bo5 khoaN3 Ai3-mui5, in-ui7 khoaN3 An-na2 na7 choe3-kheh, oe7 hiau2 chai khiam7-seng2, it-chhe3 e5 ke-su7 oe7 chiau3 chhu3-su7 liau7-li2. 
  Ai3-mi5 khoaN3-kiN3 TiuN hu-jin5 thiaN3 i e5 toa7-chi2, chiu7 toa7-toa7 song2-sit i e5 sim, ka-ki7 kong2, " In-ui7 chaiN2-iuN7 i bo5 thiaN3 goa2? Lang5 long2 kong2 goa2 pi2 toa7- chi2 khah sui2. TiuN hu-jin5 in-ui7 chaiN2-iuN7 tui3-hoan2?" 
  I e5 lau7-bu2 kong2, "TiuN hu-jin5 beh ka7 i kiaN2 chhe7 chit8 e5 u7 lou7-eng7 e5 bou2, bo5 beh chhe7 chit8 e5 ho2 khoaN3--e5. Lang5 gau5 choe3 kang thang tui3-tiong7, lang5 kan-ta ho2 khoaN3 bo5 lou7-eng7." Chiu7 kah Ai3-mui5 tioh8 koe2 cheng5 e5 m7-tioh8, chin7 sim choe3 kang, tek-khak u7 kun-chu2 ai3 kiu5. 
  Tiong-kok e5 hong-siok8, chiam7-chiam7 teh kai2- liong5, kiaN2 m7 ai3 pe7-bu2 thoe3 i keng2 phit-phoe3, tioh8 theng3-hau7 toa7-han3 chiah ka-ki7 teng7-chhin, che sit8- chai7 si7 ho2. Tok8-tok8 keng2 e5 si5, tioh8 eng7 tek-heng7 khun5-khiam7 choe3 iau3-kin2, m7-thang eng7 sui2 e5 bin7- mau7 lai5 ka-ki7 phian3. 
  Na7 choan-choan kiu5 hu7-jin5-lang5 e5 sui2, long2 bo5 iau3-kin2 tek-heng7, tiaN7-tioh8 m7-si7 ho2 lang5. ChhiaN2 khoaN3 I The5-mou5-thai3 2 : 9-11. 
  Thoe3 Pe7 Siu7 Heng5-hoat8 
  Se-lek8 chit8-chheng chhit-pah gou7-chap8-lak8 ni5, Hoat-kok lam5-si3, Ia5-sou kau3 toa7 siu7 khun2-pek. Sin3- tou5 m7-kaN2 hian2-jian5 chu7-chip8 le2-pai3, tak8-pai2 kau3 soaN-tong7 chhiu7-na5 e5 tiong-kan chiah kaN2 lai5 chu7- chip8. 
  Chit pai2 kui2-na7 e5 sin3-tou5 tu2-a2 beh chu7-chip8, u7 chit8 e5 siau3-lian5 lang5 mia5 kio3 Hui3-pi3 kong2, "Goa2 beh to3-khi3 ke-lai7 kiu3 goa2 e5 lau7-pe7, in-ui7 tu2-chiah khoaN3-kiN3 chit8-tui7 peng tui3 goan2 e5 hiuN-sia7 chhut, tek-khak si7 khi3 liah8 goa2 e5 lau7-pe7. I kin-ni5 chhit- chap8 he3 lah, chaiN2-iuN7 oe7 jim2-tit kiaN?" Kong2 soah, chiu7 chau2 to3-khi3. 
  Kau3 hiuN-sia7 goa7, ko2-jian5 khoaN3-kiN3 lau7-pe7 hou7 peng thoa-khi3. Hui3-pi2 chin3-cheng5 kong2, "Kam- goan7 chiong pun2-sin lai5 thoe3 lau7-pe7." Peng-teng chiu7 un2 i, na7-si7 i e5 pe7 m7 un2. Hui3-pi2 pho7 pe7 e5 io-pou7, chin3-cheng5 kiaN5 kui2-na7 pou7, chiu7 kap i kong2 li7-piat8 e5 oe7 chiah an-jian5 siu7-liah8 lai5 thoe3 i e5 pe7 tam-tng kan-khou2. 
  Peng-teng tui3 an2-ni chhiok-bak8 tong7-sim, toa7-toa7 siu7 kam2-kek, sui5-si5 sia3-bian2 hit lang5 e5 si2-choe7, chi2 u7 teng7 koaiN-kaN lak8 ni5 e5 ku2. Chit-tiap8 na7 u7 kiaN2 ho7 mia5 si7 sin3 Chu2--e5, bu2-ban7 i e5 lau7-pe7 --e5, khoaN3 chit e5 chaiN2-iuN7 bo5 ka-ki7 keng2- seng2. 
  Mou7-hiam2 Kiu3 Cha-bou2-kiaN2 
  Ong5 Liap8-pek chit8 jit8 beng5-pek8 i e5 kang to3-lai5 ke-nih8, hng7-hng7 khoaN3-kiN3 ka-ki7 e5 chhu3 he2 teh toh8. Kau3 kun7-cheng5 ko2-jian5 bo5 chho3. Sun5-keng2 saN-soa3 pun5 sau3-kak; phah-he2 e5 lang5 oe-khoeh sia7 chui2, na7-si7 he2 na2 toh8 na2 ong7, chhu3-teng2 chha-put-to sio beh liau2. 
  Ong5 Liap8-pek ti7 ban7 lang5 e5 tiong-kan, khoaN3-kiN3 bou2 kap kiaN2 cha2-cha2 siu7 kiu3 chhut chhu3, sim i2- keng peng5-an bo5 tai7-chi3. Hut-jian5 siuN7 u7 chap8 chhit he3 e5 cha-bou2-kiaN2 bo5 ti7-teh, m7-chai u7 loh8-lai5 a2-bo5, chiu7 boe7 pang3-sim, cho2-iu7 au5-kio3, kong2, "Goa2 e5 cha-bou2-kiaN2, li2 ti7 tah-loh8?" 
  Hoah kui2-na7 siaN, hut-jian5 lau5-teng2 in3 siaN kong2, "Pe7-ah, goa2 ti7 chia." Ong5 Liap8-pek kiah8-thau5 chit8 e7 khoaN3, khoaN3-kiN3 cha-bou2-kiaN2 ti7 he2-ian e5 thang- a2 teng2, che7 teh hau2. I liam5-piN chiu7 sun7 chui2-kng2 pe5--khi2-khi3, khi3 kiu3 i e5 cha-bou2-kiaN2 loh8--lai5. 
  Che chin-chiaN3 si7 chit8 hang7 gui5-hiam2 e5 su7, chui2- kng2 goan5-lai5 si7 eng7 ian5 lai5 chiap-- e5, pe5 e5 si5, hut-jian5 na7 tng7 chiu7 beh chaiN2-iuN7? Ong5 Liap8-pek in-ui7 beh kiu3 i e5 cha-bou2-kiaN2, put-koan2 chaiN2-iuN7 gui5-hiam2, i chit8 bin7 pe5, chit8 bin7 ki5-to2, lou7-be2 chiu7 tit-tioh8 kiu3 i e5 cha-bou2-kiaN2. 
  M7-tat8-na7 Ong5 Liap8-pek oe7 choe3 chit e5 su7. Hoan7- na7 choe3 pe7--e5, long2 u7 chit teng2-ho7 e5 thiaN3 sim. M7 chai choe3 cha-bou2-kiaN2 e5 u7 a2 bo5? 
  KiaN2 Khau3 Lau7-bu2 Siu7 Phah 
  U7 chit8 e5 chiu2-koaN2 lang5 si2 ti7 Kou-pin5-iN7 lai7. I lau5 chit8 e5 kiaN2, bo5 chhin-lang5 koh chio2 peng5-iu2, sou2-i2 sang3-chong3 e5 si5 long2 bo5 lang5 khi3 sang3, chi2-u7 lang5 chiong i e5 sin-si he7 ti7 koan-lai7, chhin3-chhai2-chhai2 chiu7 chhut-chong3. 
  Tng lang5 beh teng3 koan koa3 e5 si5, i e5 kiaN2 hui- siong5 e5 pi-ai, toa7 khau3 kong2, "Goa2 beh khoaN3 goa2 e5 lau7-bu2 e5 bin7." U7 chit8 lang5 in3 kong2, "Li2 boe7 oe7 koh khoaN3-kiN3, kin2-kin2 khi3." Gin2-na2 kong2, "Boe7 oe7 hou7 goa2 khoaN3 lau7-bu2 chit8-hun-cheng mah?" 
  Hit e5 chan5-jim2 e5 lang5 long2 bo5 kho2-lin5 gin2-na2, hoan2-tng2 eng7 chhiu2 phah koh me7. Gin2-na2 pi-siong thi5-khau3, sim-koaN chhin-chhiuN7 beh lih8 si5,jim2 boe7-tiau5 chiu7 chhut oan3-hun7 e5 oe7 kong2, "Na7 goa2 chiaN5 lang5, tiaN7-tioh8 beh thai5 chit e5 chan5-jim2 e5 lang5." 
  Ke3 choe7-choe7 ni5, ti7 kong-tng5 tiong u7 chit8 lang5 i2-keng siu7 teng7-choe7, chiu7 beh siu7 heng5-hoat8. Sim2- phoaN3 koaN lou7-be2 mng7 kong2, "Bo5 lang5 thoe3 i hun- sou3 mah?" U7 chit8 e5 siau3-lian5 e5 lut8-su, chiau3 li2 choe3 i hun-sou3, kong2 beng5 oan-ong2. Hit lang5 tui3 an2-ni tit-tioh8 thau2-pang3, chiu7 chau2 kau3 lut8-su e5 bin7- cheng5, kong2, "Goan7 ThiN Pe7 po3-tap --li2, chit e5 un goa2 sit8-chai7 bo5 hoat-tou7 thang po3-tap." Lut8-su kong2. "Li2 tioh8 ki3-tit ji7-chap8 ni5 cheng5, bat phah chit8 e5 in-ui7 sit-loh8 lau7-bu2 pi-ai e5 gin2-na2, hit e5 chiu7- si7 goa2. Khi3 ah, tioh8 siau3-liam7 bo5 pe7-bu2 e5 gin2-na2 e5 lau5 bak8-sai2 lai5 ho2 khoan2-thai7 i." 
  Lang5 an2-ni kiaN5, chiaN3-si7 chiong he2-thoaN3 kui tui he7 ti7 tui3-tek8 e5 thau5-khak teng2. 
  Kou-toaN bo5 pe7-bu2 e5 kiaN2, iau2-ku2 oe7 an2-ni, lan2 chiah --e5 tioh8 chaiN2-iuN7 choe3? 
  Chu2 thoe3 KoaN2-hu7 Chiau3-kou3 Gin2-na2 
  Bou2 siaN5 u7 chit8 e5 jiat8-sim hok8-sai7 Chu2 e5 chiu2-koaN2 lang5, i u7 chit8 e5 kiaN2 mia5 kio3 Chu2-hi2. Tiong7-hu ti7- teh e5 si5, oa2-kho3 tiong7-hu lai5 tou7-jit8. Tiong7-hu si2, bu2- kiaN2 nng7 lang5 bo5 sou2 oa2-kho3, chi2-u7 jit8--si5 lau7-bu2 tioh8 ka7 lang5 choe2 lu2 kang, e5-hng si5 chiah to3-lai5 khoaN3- kou3 i e5 kiaN2. 
  U7 chit8 jit8 chiu2-koaN2 lang5 cha2-cha2 khi2-lai5, ka7 gin2- na2 pi7-pan7 chit jit8 e5 chiah8-mih8, ka-ki7 chiah chhut siaN5 khi3 hiuN-sia7 ka7 lang5 choe3 kang. Kau3 e5-hng hong-hou7 hut-jian5 toa7 khi2, kui e5-hng loh8 bo5 soah. KoaN2-hu7 chiu7 hou7 lang5 lau5 tiam3 jin5-ke, boe7 oe7 to3- lai5 chiau3-kou3 gin2-na2, sim-lai7 chin kan-khou2, chap8- hun e5 koa3-liam7. Koh bo5 kau-tai3 chhu3-piN, bo5 to3- lai5 e5 si5 thang thoe3 chiau3-kou3. Cho2 siuN7 iu7 siuN7, long2 bo5 hoat tou7, chi2-u7 chhiat-chhiat kiu5 Chu2, thoe3 i chiau3-kou3. 
  Hit e5-hng Chu2-hi2 khoaN3 thiN si5 bo5 ho2, siuN7 lau7-bu2 to3-lai5 tek-khak oe7 ian5-chhian5, sou2-i2 chiu7 oa2 ti7 bin5- chhng5-kak, lai5 theng3-hau7 lau7-bu2 to3-lai5. Theng3-hau7 chin ku2 khoaN3 i bo5 to3-lai5, sim lai7 chin kiaN chiu7 ti7 bin5-chhng5-piN soa3 khun3--khi3. Hut-jian5 bang7-kiN3 u7 siaN kong2, "Chu2-hi2, li2 teh khun3 mah? Li2 bo5 kiaN mah? Goa2 lai5 lah." Chu2-hi2 thiaN-kiN3 chhin-chhiuN7 lau7-bu2 e5 siaN, koh chai i pho7 ti7 heng-cheng5, tit8-tit8 kau3 ti7 thiN-kng. ChhiN2 e5 si5 chit8 e7 khoaN3, bo5 khoaN3- kiN3 chit8 lang5, chi2-u7 i iau2 ti7 bin5-chhng5-kak, chheng7 saN che7 teh. Bo5 joa7-ku2 lau7-bu2 tui3 goa7-bin7 lai5, khoaN3-kiN3 Chu2-hi2 ti7 hi2 lai7-bin7 teh che7, chiu7 kong2, "Goa2 e5 kiaN2 peng5-an a2 bo5?" Chu2-hi2 kong2, "Peng5- an, lau7-bu2 li2 cha2-khi2 khi3 tah-loh8?" I kong2, "Cha7--jit8 khi3 bou2 ke choe3 kang, thiN-khi3 m7 ho2, bo5 to3-lai5, cha2-khi2 hou7 chiN7, chiah lai5 khoaN3 li2." 
  Chu2-hi2 ki5-koai3 kong2, "Cha7-mi5 goa2 chin kiaN, ti7 poaN3 khun3 poaN3 chhiN2 e5 si5, u7 chit8 ui7 jip8 lai5, kap goa2 kong2-oe7, koh pho7 goa2 ti7 i e5 heng-cheng5, hit e5 kiam2 m7 si7 li2 mah?" 
  Lau7-bu2 thiaN-kiN3 chit e5 oe7, moa2 bin7 tai3 chhio3 iong5, kam2-sia7 Chu2 Ia5-sou, tui3 gin2-na2 kong2, "Hit e5 si7 goa2 peng5-jit8 sou2 oa2-kho3 e5 Chu2 Ia5-sou. Goa2 cha7--jit8 boe7 oe7 lai5 ke-lai7, u7 chiong li2 kau hou7 Chu2 Ia5-sou, chhiaN2 I thoe3 goa2 chiau3-kou3 li2." 
  Chu2-hi2 tui3 hit si5 siu7 kam2-tong7, chiaN5-choe3 u7-hau3 e5 kiaN2, soa3 choe3 te7-it jiat8-sim oa2-kho3 Chu2 e5 lang5. Sin3-tou5 ah! Li2 bat chiong kiaN2 cha-bou2 kiaN2 kau hou7 Chu2 a2 bo5? Bat chiong Chu2 e5 to7-li2 ka3-si7 in a2 bo5? Li2 e5 kiaN2 cha-bou2-kiaN2 ti7 hoan7-lan7 tiong, u7 si5 bo5 sin3 Chu2, li2 bat ti7 bo5 lang5 ti7-teh e5 sou2-chai7, thoe3 i kiu5 Chu2 a2 bo5? Lan2 tioh8 oh8 chit e5 chiu2-koaN2 lang5, koa3-liam7 kiaN2 cha-bou2-kiaN2, ia7 tioh8 oh8 Chu2-hi2 iu2- hau3 lau7-bu2. 
  Pe7 Ui7 KiaN2 si2 
  Kui2 chap8 ni5 cheng5, ti7 Leng5-iong5 koaiN7-siaN5 e5 tang-si3. Tang-chong-tin3 u7 chit8-e5 siN3 Tan5--e5, i e5 ke hut-jian5 khi2 he2 sio. Chhu3-piN khi3 kiu3 e5 lang5 chin choe7, na7-si7 he2 si7 tui3 lai7-bin7 khi2, sou2-i2 lang5 bo5 khoai3 kiu3. 
  Khi2 he2 e5 goan5-in, si7 sin kiaN2-sai3 kap sin-niu5 eng7 ta chhau2 hang phe7, au7-lai5 chiong he2-hu piaN3 ti7 chhiuN5-kak, chhiuN5 si7 tiu7-ko2 sou2 choe3--e5. 
  He2-hu lai7 e5 he2, iau2-be7 hoa, nng7 lang5 chiu7 khun3-- khi3. PoaN3-mi5 he2 chheng3 khi2, kiaN chhiN2 nng7 lang5. In sui5-si5 khi2--lai5, chhe7 boe7 tioh8 mng5, saN-kap kau3 chit e5 chhiuN5 kak e7, che7 teh theng3-hau7 si2. Goa7-bin7 e5 lang5, chi2 u7 kou3 kiu3 he2, na7-si7 siN3 Tan5-- e5 khoaN3-kiN3 kiaN2 sim-pu7 ti7 chhu3-lai7, iau2-be7 chhut--lai5, sui5-si5 theh8 chit nia2 than2-a2 moa ti7 sin-khu, chiong mng5 chhut- lat8 chhia khui, chiah jip8 chhu3-lai7, bong chhe7 chit8-seh8, peng3 bo5 chhe7-tioh8 lang5. Au7-lai5 chhe7 kau3 chhiuN5-e7, chiu7 chiong kiaN2 sim-pu7, choe3 chit8 e7 pho7--chhut-lai5. Chhut--lai5 e5 si5, siN3 Tan5--e5, sin-khu e5 bah long2 i2-keng sio sek8, thau5-mng5 chhui3-chhiu long2 bo5, bin7 e5 bah ia7 long2 sio--khi3. 
  I e5 kiaN2 sim-pu7 thau5-mng5 sui-jian5 sio, sin-the2 khiok bo5 siu7 toa7 hai7. Ke3 nng7 jit8 au7 siN3 Tan5--e5, in- ui7 siu7 sio lai5 si2. 
  Se3-chiuN7 lau7-pe7 thiaN3 kiaN2, ui7 kiaN2 pang3-sak siN3- mia7. ThiN Pe7 in-ui7 thiaN3 se3-kan lang5, chiong I thiaN3 e5 KiaN2 siuN2-su3 se3-kan. Se3-kan lang5 put-hau3 pe7-bu2 e5 chin-chiaN3 bo5 chio2. Sin3-tou5 khoaN3-khin Chu2 e5 un--e5 ia7 si7 put-chi2 choe7. 
</CL>
<HL>

第二章 論孝敬父母 
我向望見老母 e5 面 
有一隻火船忽然khap8 著石，前後攏破到碎碎，teh-beh 沉--落-去。 內面管車 e5人hit時患著病。一個聽見抵著危險，thong身軀ngiauh8-ngiauh8-chhoah，發出悲哀 e5 聲 講，「我向望會見著老母，我向望會見著老母。」 
一個老水手抵仔 ti7 邊仔teh 讀聖經，問伊講，「你因為怎樣掛念老母？」 應講，「我 bat hou7伊艱苦，hou7伊e5 心 差不多 beh piak破，今我 teh-beh死，心內 boe7 平安。 記得有一 擺我對老母非常 e5 橫逆。 伊講，『你到 beh死 e5時，的確著反悔。』今仔日死期到，我實在beh 反悔，ai-ioh，我向望見 我 e5 老母，我向望見我 e5 老母。」 
船漸漸沉--落-去，喉叫 e5 聲音，也漸漸無聽見。 
HaiN7 ah！有偌濟少年人，平日看輕老母，到 beh死 e5 時才 beh 反悔，已經追 boe7 著lah。 凡若有父母 e5 朋友，著趁早孝敬，免得有後來 e5 反悔。 
囡仔救老父 
南非洲有一個姓 Ui2--e5,平素m7 bat 真理佮教會 e5事。 伊有生2個子，大--e5 8歲是查甫--e5、細--e5 6歲是查某e5。 
有人勸伊著 hou7 囡仔去教會 e5 學讀冊。 姓Ui2--e5 雖然 m7 知教會 e5 學規，總--是因為朋友苦勸 e5 話，就送 hit兩個囡仔去落學。若是這間學堂離姓 Ui2--e5 家遠遠，囡仔不便逐日倒來。所以著倚學堂一個牧師 e5 家食。 
親像 an2-ni 足足有兩年久。後--來姓 Ui2 --e5 就 beh 去 chhoa7 囡仔倒來家內，上 山顧羊。若是chit兩個囡仔不只愛讀冊，m7 ai3 倒來家內。 
Ti7 hit個牧師 e5 家，in 也學到會曉疼主耶穌。囡仔對老父講明 m7 ai3 倒來e5 因由，就講，「請老父 hou7 阮 toa3 chia，阮倒去家內 boe7 學甚物好。」 老父講，「你是細漢囡仔會曉學甚物好事？Ti7 chia 你有學甚物好？」 
囡仔應講，「阮已經學淡薄。」 老父講，「Lin2 學甚物？講 hou7 我 聽。」 
應講，「學一個好 e5 題目﹔這個題目比別 e5 較寶貴，就是，「主耶穌臨到世間，tiau5-ti5 為著救有罪 e5人。」我知耶穌是是誰，就是至懸--e5 e5 子，我也知咱攏是有罪 e5人，beh 救家己攏boe7會。」 
伊 e5父聽見這個話，不只受感動，倒來家nih，改變伊e5 性情，成做新e5人，佮子查某子得著同一樣 e5 快樂，死後同到這所在。 
敬父母是要緊 e5 戒命，拯救父母koh較是要緊 e5 道理。 
Hek-tek 讀老母 e5 批 
Su Kok-ki是蘇格蘭 e5 牧師。有一日講道理，講到 一個少年人 m7-ai3 ti7 家內守父母 e5 約束，就偷走入倫敦城去當兵。後來受派去印度鎮守。 
伊 e5 老母聽見，心親像 beh 爆裂。 探聽知伊e5 所在，就常常寫批去教示伊，安慰伊，逐張批內滿滿是慈愛 e5 話。若是少年 e5 Hek-tek 比ti7 家內 koh較 放蕩。 逐擺看見 批內有道理 e5 話，就嫌無趣味。 回批講，「後擺 koh 寫這號批，定著m7 看，也的確 m7 回。」 伊e5 老母 e5 心寬容吞忍，猶原照常寫。 
對chit-tiap8了後 Hek-tek 一概無拆 開批來看。無幾月日積聚批到幾若十張。 
上帝 beh 警戒伊e5日到lah，就 hou7伊染著熱病，倒床 boe7 起來，十外日攏無lim 無食。有一個兵頭聽見就可憐伊，到伊e5 眠床邊用溫柔e5話安慰伊。 開聖經抵仔 beh 念，Hek-tek講，「請開我 e5 箱，提我e5 老母 e5 批，讀 hou7 我 聽。」 
兵頭拆開第一張讀講，「我 e5 子收。 設使你m7愛當兵，ai3 緊緊倒轉，我已經備辦錢銀便便。」Hek-tek講，「果然是真 e5 話mah？內面有錢mah？」 兵頭講，「有，就抽出一 張銀紙hou7伊看。」 
Hek-tek 大吐氣講，「我若早早看這張批，chit-tiap8已經倒去 ti7 蘇格蘭lah，無ti7 chia 倒teh。」手提銀票，哭到一頓仔飽。 
幾若日後就死。子離開老母，老母常常 teh憂悶。有罪 e5人 背逆，主 koh較 掛念。Boe7記得老母 e5人 真正thang可憐。背逆主 e5人 koh較 thang可憐。 
安娜Ai3-mui5 e5事 
美國某所在有姊妹2人姓 Gui7。大 e5 名安娜，伊真 gau5 守本份，常常幫贊老母拚掃家內；通身 e5 妝飾，非常 e5 樸實。有時就 bat講，「 我無扑算 beh 嫁，因為無人 ai3 我做伊 e5 某。 我 e5 小妹比我較 sui2,人攏較疼伊。」 
老母責備伊講，「我 e5 查某子莫得講出這號話，莫得chhin3-chhai2想，著安心將hit項事交代上帝。」 這號 e5話常常 ti7 老母 e5 嘴。第2查某子名Ai3-mui5,伊較燥性koh m7 愛做工，專專愛 thit-tho5。畢業 了後愛自由，所得著 e5 錢攏整衣裳，有淡薄閒就妝飾伊e5 頭毛。逐日彈琴扑球，tui3早起到 e5-hng 攏是an2-ni。 
有一日張先生到 Gui7 宅坐，看見這兩個查某囡仔，攏真 kah人 e5 意，心內 想，內中有一位thang做伊 e5 新婦。 
倒來ka7伊e5 某講。 某講，「我 beh第先去看，後來才定著。」 Tui3 an2-ni 第二日張夫人也到 Gui7 宅，Gui7 夫人chhoa7伊到客廳，命令2個查某子備辦茶來請伊。 
安娜講，「阿母，我 beh 備辦。」 Koh tiap8仔久，茶點心攏捧來。 Ai3-mui5 去坐 ti7 張夫人 e5 身邊，顯出伊e5 伶俐 koh 去彈銅線琴，彈到 tin-tin tong-tong。 
張夫人看伊e5 打扮，知伊 e5 聰明，總--是目珠定定看安娜，攏無看 Ai3-mui5,因為看安娜若做客，會曉知儉省，一切e5 家事會照次序料理。 
Ai3-mi5 看見張夫人疼伊e5 大姊，就 大大喪失伊e5 心，家己講，「 因為怎樣伊無疼我？人攏講我比大姊較 sui2。張夫人因為怎樣對反？」 
伊 e5 老母講，「張夫人 beh ka7伊子 chhe7一個有路用 e5 某，無beh chhe7一個好看--e5。人 gau5 做工thang對重，人 kan-ta 好看無路用。」 就教 Ai3-mui5 著改前 e5 m7著，盡心做工，的確有君子愛求。 
中國 e5 風俗，漸漸 teh 改良，子 m7 ai3 父母替伊揀匹配，著聽候大漢才家己訂親，che 實在是好。 獨獨揀 e5 時，著用德行勤儉做要緊，m7-thang用 sui2 e5 面貌來家己騙。 
若專專求婦人人 e5 sui2,攏無要緊德行，定著 m7是好人。 請看伊提摩太 2 : 9-11。 
替父受刑罰 
西曆一千七百五十六年，法國南勢，耶穌到大受khun2-pek。 信徒m7敢顯然聚集禮拜，逐擺到山洞樹林 e5 中間才敢來聚集。 
這擺幾若個信徒抵仔 beh 聚集，有一個少年人名叫 Hui3-pi3講，「我 beh 倒去家內救我 e5 老父，因為抵才看見一隊兵tui3阮 e5 鄉社出，的確是去掠我 e5 老父。伊今年七十歲lah，怎樣會忍得驚？」 講煞，就走倒去。 
到鄉社外，果然看見老父 hou7 兵拖去。 Hui3-pi2 進前講，「甘願將本身來替老父。」 兵丁就允伊，若是伊e5父 m7允。 Hui3-pi2 抱父 e5 腰部，進前行幾若步，就佮伊講離別e5話才安然受掠來替伊e5父擔當艱苦。 
兵丁tui3 an2-ni 觸目動心，大大受感激，隨時赦免 hit人 e5死罪，只有定關監6年 e5 久。Chit-tiap8 若有子號名是信主--e5,侮慢伊 e5 老父--e5,看這個怎樣無家己警醒。 
冒險救查某子 
王 Liap8-pek 一日明白伊e5 工倒來家nih8,遠遠看見家己 e5 厝火teh toh8。到近前果然無錯。 巡警相續歕哨角﹔ 扑火 e5人 oe-khoeh 射水，若是火那著那旺，厝頂 差不多燒beh 了。 
王 Liap8-pek ti7 萬人 e5 中間，看見某佮子早早受救出厝，心已經平安無事誌。 忽然想有十七歲 e5 查某子無ti7-teh，m7知有落來抑無，就 boe7 放心，左右喉叫，講，「我 e5 查某子，你ti7 佗落？」 
Hoah 幾若聲，忽然樓頂應聲講，「父ah，我 ti7 chia。」 王 Liap8-pek 舉頭一下看，看見查某子ti7 火煙 e5 窗仔頂，坐 teh 哮。伊liam5-piN 就順水管pe5--起-去，去救伊e5 查某子落--來。 
Che 真正是一項危險 e5事，水管原來是用鉛來接--e5,爬 e5 時，忽然 若 tng7 就 beh 怎樣？王 Liap8-pek 因為beh 救伊e5 查某子，不管怎樣危險，伊一 面爬，一面祈禱，路尾就得著救伊 e5 查某子。 
M7-tat8-na7王 Liap8-pek會做這個事。 凡若做父--e5,攏有這頂ho7 e5 疼心。 M7 知做查某子e5有抑無？ 
子哭老母受扑 
有一個守寡人死 ti7 Kou-pin5院內。伊留一個子，無親人 koh 少朋友，所以 送葬 e5 時攏無人去送，只有人將伊e5 身屍 he7 ti7 棺內，chhin3-chhai2-chhai2就出葬。 
當人 beh 釘棺蓋 e5 時，伊 e5 子非常 e5 悲哀，大哭講，「我 beh 看我e5 老母 e5 面。」 有一人應講，「你 boe7會koh 看見，緊緊去。」 囡仔講，「Boe7 會hou7 我看老母一分鐘mah？」 
Hit個殘忍 e5人攏無可憐囡仔，反轉用手扑 koh 罵。囡仔悲傷啼哭，心肝親像 beh 裂時，忍boe7-tiau5 就出怨恨 e5話講，「若我成人，定著 beh thai5 這個殘忍 e5人。」 
過濟濟年，ti7 公堂中有一人已經受定罪，就 beh 受刑罰。審判官路尾問講，「無人替伊hun-sou3 mah？」 有一個少年 e5律師，照你做伊 hun-sou3,講明冤枉。 Hit人tui3 an2-ni 得著thau2放，就走到律師 e5 面前，講，「願天父報答--你，這個恩我實在無法度thang報答。」 律師 講，「 你著記得二十年前，bat 扑一個因為失落老母悲哀 e5 囡仔，hit個就是我。 去ah，著數念無父母 e5 囡仔 e5 流目屎來好款待伊。」 
人 an2-ni 行，正是將火炭歸堆 he7 ti7對敵 e5 頭殼頂。 
孤單無父母 e5 子，iau2-ku2會 an2-ni，咱chiah--e5 著怎樣做？ 
主替寡婦照顧囡仔 
某城有一個熱心服事主 e5 守寡 人，伊有一個子名叫主喜。 丈夫ti7-teh e5 時，倚靠丈夫來度日。丈夫死，母子2人無所倚靠，只有日--時老母著 ka7人做女工，e5-hng 時才倒來看顧伊e5 子。 
有一日守寡人 早早起來，ka7 囡仔備辦這日e5 食物，家己才出城去鄉社 ka7人做工。到 e5-hng 風雨忽然大起，歸 e5-hng 落無煞。寡婦就 hou7人留 tiam3 人家，boe7會倒來照顧囡仔，心內真艱苦，十分 e5 掛念。Koh 無交代厝邊，無倒來e5 時thang替照顧。 左想右想，攏 無法度，只有切切求 主，替伊照顧。 
Hit e5-hng 主喜看天時無好，想老母倒來的確會 ian5-chhian5,所以就倚ti7 眠床角，來聽候老母倒來。聽候真久看伊無倒來，心 內真驚就 ti7 眠床邊煞睏--去。忽然夢見有聲講，「主喜，你teh 睏mah？你無驚mah？我來lah。」 主喜聽見親像老母 e5 聲，koh 知伊抱 ti7 胸前，直直到 ti7 天光。 醒 e5 時一下看，無看見一人，只有伊iau2 ti7 眠床角，穿衫坐teh。 無偌久老母tui3外面來，看見主喜ti7 hi2 內面 teh 坐，就講，「 我 e5 子平安抑無？」 主喜講，「平安，老母你早起去佗落？」 伊講，「昨--日去某家做工，天氣 m7 好，無倒來，早起雨靜，才來看你。」 
主喜奇怪講，「昨暝我真驚，ti7 半睏半醒 e5 時，有一位入來，佮我 講話，koh 抱我 ti7伊e5 胸前，hit個敢 m7是你mah？」 
老母聽見這個話，滿面tai3 笑容，感謝主耶穌，對囡仔講，「Hit個是我平日所倚靠 e5 主耶穌。我昨--日boe7會來家內，有將你交hou7 主耶穌，請伊替我照顧你。」 
主喜tui3 hit時受感動，成做有孝e5 子，續做第一熱心倚靠主 e5人。信徒ah！你bat 將子查某子交hou7 主抑無？Bat 將主 e5 道理教示 in 抑 無？你e5 子查某子 ti7 患難中，有時無信主，你bat ti7 無人 ti7-teh e5 所在，替伊求主抑無？咱著學這個守寡人，掛念子查某子，也著學主喜有孝老母。 
父為子死 
幾十年前，ti7 Leng5-iong5 縣城 e5 東勢。Tang-chong鎮有一個姓陳--e5,伊 e5 家忽然起火燒。厝邊去救 e5人真濟，若是火是tui3內面起，所以人無快救。 
起火 e5 原因，是新子婿佮新娘用礁草烘被，後來將火灰 piaN3 ti7 牆角，牆是稻稿所做--e5。 
火灰內 e5 火，iau2-be7 hoa，2人就睏--去。半暝火 chheng3 起，驚醒2人。In 隨時起--來，chhe7 boe7 著門，相佮到 這個牆角下，坐 teh 聽候死。 外面e5人，只有顧救火，若是姓陳--e5 看見 子新婦 ti7 厝內，iau2-be7 出--來，隨時提這領毯仔 moa ti7 身軀，將門出力chhia開，才入厝內，摸chhe7一旋，並無chhe7著人。後來chhe7到牆下，就將子新婦，做一下抱--出-來。出--來e5 時，姓陳--e5,身軀 e5 肉攏已經燒熟，頭毛嘴鬚攏無，面 e5 肉也攏燒--去。 
伊 e5 子新婦頭毛雖然燒，身體卻無受大害。過兩日後姓陳--e5,因為受燒來死。 
世上老父疼子，為子放sak 性命。天父因為疼世間人，將伊疼 e5 子賞賜世間。世間人不孝父母e5 真正無少。信徒看輕主 e5恩--e5 也是不只濟。 
</HL>