<CL>
  1. Goa2 sim sou2 bang7 e5 Kiu3-chu2 <BR>  I2-keng lim5-kau3 se3-kan; <BR>  Eng3-giam7 sian-ti sou2 chham3-gu2, <BR>  Goa2 sim un2-tit peng5-an: <BR>  Tang-hng sou2 khoaN3 e5 kng-chhiN, <BR>  Po3 goan2 chai Chu2 chhut-si3, <BR>  TaN chiong sou2 u7 hian3 hou7 I, <BR>  Piau2-beng5 kam2-sia7, hoaN-hi2. 
  2. Chu2, Li2 ui7 goan2 e5 choe7-koa3, <BR>  SaN-chap8-saN ni5 e5 ku2, <BR>  Bo5 hiam5 kan-khou2 kap tioh8-boa5, <BR>  Hou7 goan2 chiaN5-choe3 pu3-u7: <BR>  Chu2, Li2 thoe3 goan2 lai5 siu7-si2, <BR>  Sin3 Li2 thang tit eng2-oah8, <BR>  Ku2-tng5 tiam3 tian-kok khia7-khi2, <BR>  O-lo2 Chu2, long2 bo5 soah. 
  3. Chu2, Li2 koh-oah8 beh chaiN2-iuN7, <BR>  Hit-si5 hoan-hu3 hak8-seng, <BR>  Po3-iong5 kiu3-se3 e5 chin-li2, <BR>  Long2 ki3-chai3 ti7 Seng3-keng: <BR>  Koh li2 siong5-siong5 kap goan2 tiam3, <BR>  Kau3 se3-kan e5 boat8-jit8, <BR>  Goan2 chiong che su7 choe3 ki3-liam7, <BR>  Kam2-sia7 Chu2, sim sou2 goan7. (A-men) 
  (Tai5-oan5 Kau3-hoe7 Kong-po3, Te7 699 ki5, 1947 ni5 3 goeh8) 
</CL>
<HL>

1. 我心所望e5救主， <BR>已經臨到世間； <BR>應驗先知所chham3語， <BR>我心穩得平安： <BR>東方所看e5光星， <BR>報阮知主出世， <BR>今將所有獻hou7伊， <BR>表明感謝，歡喜。 
2. 主，你為阮e5罪過， <BR>三十三年e5久， <BR>無嫌艱苦kap著磨， <BR>Hou7阮成做富有： <BR>主，你替阮來受死， <BR>信你thang得永活， <BR>久長tiam3天國企起， <BR>O-lo2主，攏無煞。 
3. 主，你復活beh chaiN2-iuN7， <BR>Hit時吩咐學生， <BR>播揚救世e5真理， <BR>攏記載ti7聖經： <BR>Koh你常常kap阮tiam3, <BR>到世間e5末日， <BR>阮將che事做紀念， <BR>感謝主，心所願。（阿門！） 
（台灣教會公報第699期，1947年3月） 
</HL>
