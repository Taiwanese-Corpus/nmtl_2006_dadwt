<CL>
  ChhiaN2 m7-thang pang3 phau3 <BR>  thiaN tioh8 phau3-a2-siaN <BR>  goa2 e7 khi2 siau2 <BR>  Goa2 e5 kiaN2 ah, goa2 e5 sim-koaN-a2-kiaN2 
  hit chit8-jit8 <BR>  li2 e5 bak8-chiu hou7 lang5 ng-leh <BR>  choan5 sin hou7 lang5 pak8 leh <BR>  ti7 chit8-tin7 chheng3-siaN tiong to2-loh8-khi3 <BR>  chhiN-huih chiong kou3-hiong e5 thou2-toe7 ni2 ang5 
  Chi2 in-ui7 ti7 ji7 goeh8 te2 <BR>  han5-liu5 lai5 hit jit8 <BR>  li2 oa2 chhut lai5 khong3-gi7 <BR>  in tham-u hu2-hoa3 <BR>  in au2-ban5 pa3-to7 <BR>  li2 chiu7 an2-ni chit8 khi3 bo5 koh tng2-lai5 
  Siong-sim e5 bak8-sai2 lau5 boe7 chi2 <BR>  Ng7 lui2 bak8-chiu khau3 kau3 piN3 chhiN-mi5 <BR>  moa2-pak e5 hun7 kap pi-khou2 <BR>  hou7 goa2 mi5-jit8 toan7-tng5 koh sim-chhui3 <BR>  In thai5-si2 li2 <BR>  hiong-li2 choe3 iu-siu3 e5 tai7-hak8-seng <BR>  in toat8-khi3 goa2 sou2-u7 e5 ng3-bang7 <BR>  beh kio3 goa2 chaiN2-iuN7 oah8-loh8-khi3 
  Goa2 e5 kiaN2 ah, goa2 e5 sim-koaN-a2-kiaN2 <BR>  bo5 loa7 ku2 <BR>  a-bu2 e7 khi3 kap li2 choe3 phoaN7 <BR>  ti7 leng7-goa7 chit8 e5 se3-kai3 <BR>  goa2 lai5 lam2 li2 <BR>  kap li2 choe3-hoe2 hau2 <BR>  goa2 lai5 so li2 e5 siong-hun5 <BR>  kiam2-khin li2 e5 thong3-khou2 
  An-hioh ti7 kou3-hiong san-ho5 e5 hoai5-tiong <BR>  lan2 eng2-oan2 boe7 koh pun-khui <BR>  oah8 ti7 tong5-pau e5 sim lai7 <BR>  lan2 eng2-oan2 boe7 koh kou-toaN 
  (Tai5-oan5 Kau3-hoe7 Kong-po3 te7 1930 ki5, 1989 ni5, 2 goeh8) 
</CL>
<HL>

請m7-thang放炮 <BR>聽著炮仔聲 <BR>我會起痟 <BR>我e5子--ah，我e5心肝仔子 
hit一日 <BR>你e5目珠hou7人掩--leh <BR>全身hou7人縛--leh <BR>ti7一tin7銃聲中倒--落-去 <BR>鮮血將故鄉e5土地染紅 
只因為ti7二月底 <BR>寒流來hit日 <BR>你倚出來抗議 <BR>in貪污腐化 <BR>in拗蠻霸道 <BR>你就an2-ni一去無koh轉來 
傷心e5目屎流boe7止 <BR>兩蕊目珠哭到變青瞑 <BR>滿腹e5恨kap悲苦 <BR>hou7我暝日斷腸koh心碎 <BR>In thai5死你 <BR>鄉里最優秀e5大學生 <BR>in奪去我所有e5向望 <BR>beh叫我怎樣活--落-去 
我e5子--ah，我e5心肝仔子 <BR>無偌久 <BR>阿母會去kap你做伴 <BR>ti7另外一個世界 <BR>我來攬--你 <BR>kap你做伙哮 <BR>我來so你e5傷痕<BR>減輕你e5痛苦 
安歇ti7故鄉山河e5懷中 <BR>咱永遠boe7 koh分開 <BR>活ti7同胞e5心內 <BR>咱永遠boe7 koh孤單 
（台灣教會公報第1930期，1989年，2月） 
</HL>