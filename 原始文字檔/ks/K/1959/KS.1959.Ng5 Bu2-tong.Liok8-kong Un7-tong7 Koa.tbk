<CL>
  ThiN te7 chhong3-cho7 kiong7 6 kang, <BR>  Lan2 e5 un7-tong7 ia7 6 hang7, <BR>  Chit8 hang7 un7-tong7 2 goeh8 jit8, <BR>  6 hang7 chit8-tang chiu7 oan5-pit. 
  1. Te7 1 un7-tong7 si7 “Bat-ji7”, <BR>  Ai3 lan2 long2 bat “Peh8-oe7-ji7”, <BR>  M7-thang khoaN3-khin b, ch, chh, <BR>  Thak8 na7 e7-hiau2 chin chhu3-bi7. 
  Ji7-bo2 long2-chong2 26 ji7, <BR>  Tau3-lai5 tau3-khi3 chin pian7-li7, <BR>  Put-lun7 si7 gong7 a2-si7 khiau2, <BR>  Lau7-lang5 gin2-na2 long2 e7-hiau2. 
  KiN3-na7 koat-sim u7 i3-ai3, <BR>  Khin5-khin5 lai5 thak8 3 le2-pai3, <BR>  Thak8-lai5 thak8-khi3 che siong7-ho2, <BR>  ChhiaN2 lin2 tai7-ke kin2 lai5 oh8. 
  2. Te7 2 un7-tong7 si7 “Thak8-keng”, <BR>  Kou2-bu2 tai7-ke thak8 Seng3-keng, <BR>  Seng3-chheh si7 lou7, si7 kng-teng, <BR>  Hou7 lan2 kiaN5-lou7 u7 kng-beng5. 
  Seng3-chheh phi3-ju7 si7 bin7-kiaN3, <BR>  Chio3 lan2 heng5-ui5 e7 si3-chiaN3, <BR>  Seng3-chheh chiu7-si7 ThiN bi2-niu5, <BR>  Khin5-thak8 leng5-seng3 tit poe5-iuN2. 
  M7 bat Seng3-keng toa7 li7-hai7, <BR>  KiaN-liau2 sin3-sim be7 khia7-chai7, <BR>  Poah-khui se3-su7 e5 cho5-chak, <BR>  Seng3-keng mi5-jit8 khin5-khin5 thak8. 
  3. Te7 3 un7-tong7 si7 “Sin3-giong2”, <BR>  Kou2-bu2 tai7-ke u7 sin3-giong2, <BR>  Mou5-kui2 chok-hong chin li7-hai7, <BR>  Lan2 e5 sin3-giong2 tioh8 khia7-chai7. 
  Chu2 kong2: “Se3-kan u7 khou2-lan7”, <BR>  Lan2 thang kho3 I tit peng5-an, <BR>  Put-lun7 sun7-keng2 a2 gek8-keng2, <BR>  Sin3-sim boh8 sit sim boh8 leng2. 
  Tioh8 chai se3-kan si7 chiam7-si5, <BR>  Thian-tong5 chiah u7 eng2 hok-khi3, <BR>  Sin3 I tui3 taN kau3 ku2-ku2, <BR>  Ban7-ong5 e5 Ong5, chu2 e5 Chu2. 
  4. Te7 4 un7-tong7 si7 “Le2-pai3”, <BR>  Kou2-bu2 tai7-ke gau5 keng3-pai3, <BR>  Siong7-te3 chi3-chun tioh8 hok8-sai7, <BR>  Eng5-kng kui I eng2 se3-tai7. 
  7 jit8 chit8 jit8 toa7 le2-pai3, <BR>  Seng3-tian7 keng3-pai3 si7 eng-kai, <BR>  Keng3-pai3 Siong7-te3 tioh8 kiong-keng3, <BR>  Gim5-si ki5-to2 sim khian5-seng5 
  Siong7-te3 si7 Chu2 tioh8 keng3-pai3, <BR>  Ke-ke hou7-hou7 tioh8 hok8-sai7, <BR>  Ka-teng5 le2-pai3 bo5 ia3-sian7, <BR>  Te7-chiuN7 Thian-kok chiu7 sit8-hian7. 
  5. Te7 5 un7-tong7 si7 “Siu2 jit8”, <BR>  Kou2-bu2 choan5-siu2 An-hioh-jit8 <BR>  Siong7-te3 chai7-cha2 u7 iok-sok, <BR>  7 jit8 an-hioh su3 toa7-hok. 
  6 jit8 kong-im tioh8 po2-sioh, <BR>  7 jit8 tek-khak tioh8 an-hioh, <BR>  Chit jit8 tai7-ke siu2 le2-pai3, <BR>  Boh8 cho3 siok8-su7 hoan7 4 kai3. 
  Tek8-piat8 siau3-liam7 Chu2 koh-oah8, <BR>  O-lo2 kam2-sia7 bo5 si5 soah, <BR>  Chiong-jit8 ki5-to2 thak8 Seng3-keng, <BR>  Ti3-i3 leng5-siu, chin3 leng5-theng5. 
  6. Te7 6 un7-tong7 si7 “Hong7-hian3”, <BR>  Kou2-bu2 tai7-ke gau5 hong7-hian3, <BR>  ThiN-pe7 Siong7-te3 hian3 Seng3-kiaN2, <BR>  Ui7 lan2 chiaN5-cho3 ThiN e5 PiaN2. 
  Lan2 beh ui7 I hian3 sim2-mih8? <BR>  Kiam2 bo5 koaN2-hu7 2 poaN3-li5? <BR>  Li2 na7 bo5 chiN5 ma7 u7 kang, <BR>  Li2 na7 bo5 mih8 ma7 u7 lang5. 
  Ui7 Chu2 hong7-hian3 tioh8 tiong-seng5, <BR>  M7-thang khia7 teh kong2 bo5 eng5, <BR>  Lan2 tioh8 ho2-taN2 kin2 hiong3-cheng5, <BR>  Ui7 Chu2 hong7-hian3 cho3 kan-cheng3. 
  Li2 pi2 pat8-lang5 khah pu3-u7, <BR>  Tioh8 chai che si7 Chu2 siuN2-su3, <BR>  Hoe3-mih8, chiN5-chai5 chiah-nih8 che7, <BR>  Long2 si7 ui7 Chu2 cho3 koan2-ke. 
  Beh siu, beh jip8 chiau3 seng3-chi2, <BR>  Beh khai, beh chhut, chhut chai7 I, <BR>  Chu2 na7 beh eng7 bo5 the-si5, <BR>  Kam-sim lok8-i3 chin hoaN-hi2. 
  Li2 na7 ui7 Chu2 m7 goan7 pang3, <BR>  Chu2 beh i5-kau hou7 pat8-lang5, <BR>  Li2 na7 ui7 Chu2 kam-goan7 hian3, <BR>  Beh koh hou7 li2 kang2 ban7 chhian. 
  (Ka-teng5 e5 Peng5-iu2, Te7 16 ki5, 1959 ni5 6 goeh8) 
</CL>
<HL>

天地創造共6 工， <BR>咱e5運動也6項， <BR>一項運動2月日， <BR>6項一冬就完畢. 
1. 第1運動是「bat字」， <BR>愛咱攏bat「白話字」， <BR>M7-thang看輕b、 ch、 chh， <BR>讀若會曉真趣味. 
字母攏總26字， <BR>Tau3來tau3去真便利， <BR>不論是憨抑是巧， <BR>老人囡仔攏會曉. 
見若決心有意愛， <BR>勤勤來讀3禮拜， <BR>讀來讀去che上好， <BR>請lin2大家緊來學。 
2. 第2運動是「讀經」， <BR>鼓舞大家讀聖經， <BR>聖冊是路，是光燈， <BR>Hou7人行路有光明。 
聖冊譬喻是面鏡， <BR>照咱行為會四正， <BR>聖冊就是天米糧， <BR>勤讀靈性得培養。 
M7 bat聖經大厲害， <BR>驚了信心be7企在， <BR>撥開世事e5 嘈chak， <BR>聖經暝日勤勤讀。 
3. 第3運動是「信仰」， <BR>鼓舞大家有信仰， <BR>魔鬼作風真厲害， <BR>咱e5信仰著企在。 
主講：「世間有苦難」， <BR>咱thang靠伊得平安，<BR>不論順境抑逆境， <BR>信心莫失心莫冷。 
著知世間是暫時， <BR>天堂才有永福氣， <BR>信伊對今到久久， <BR>萬王e5王，主e5主。 
4. 第4運動是「禮拜」， <BR>鼓舞大家gau5敬拜， <BR>上帝至尊著服事，<BR>榮光歸伊永世代。 
7日一日大禮拜， <BR>聖殿敬拜是應該， <BR>敬拜上帝著恭敬， <BR>吟詩祈禱心虔誠 
上帝是主著敬拜，<BR>家家戶戶著服事，<BR>家庭禮拜無厭sian7, <BR>地上天國就實現。 
5. 第5運動是「守日」，<BR>鼓舞全守安歇日， <BR>上帝在早有約束， <BR>7日安歇賜大福。 
6日光陰著保惜，<BR>7日的確著安歇， <BR>這日大家守禮拜， <BR>莫做俗事犯4誡。 
特別數念主復活， <BR>O-lo2感謝無時煞， <BR>終日祈禱讀聖經， <BR>致意靈修，進靈程。 
6. 第6運動是「奉獻」， <BR>鼓舞大家gau5奉獻， <BR>天父上帝獻聖子， <BR>為咱成做天e5餅. 
咱beh為伊獻啥物？ <BR>Kiam2無寡婦2半釐 ？ <BR>你若無錢ma7有工， <BR>你若無物ma7有人. 
為主奉獻著忠誠，<BR>M7-thang 企teh 講無閒， <BR>咱著好膽緊向前， <BR>為主奉獻做干證。 
你比別人較富有，<BR>著知這是主賞賜， <BR>貨物，錢財chiah-nih8濟， <BR>攏是為主做管家。 
Beh收， beh入照聖旨， <BR>Beh khai beh出，出在伊， <BR>主若beh用無推辭， <BR>甘心樂意真歡喜。 
你若為主m7願放， <BR>主beh移交hou7別人， <BR>你na7為主甘願獻， <BR>Beh koh hou7你kang2萬千。 
（家庭e5朋友，第16期，1959年6月） 
</HL>