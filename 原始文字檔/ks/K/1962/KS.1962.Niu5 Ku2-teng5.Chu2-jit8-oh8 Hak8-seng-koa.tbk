<CL>
  1. Chap8 e5 lai5 hu3 Chu2-jit8-oh8, <BR>  Tai7-ke Chu2-lai7 chiaN5 tong-oh8; <BR>  Chit8 e5 kong2 goa2 bo5 sim-sek, <BR>  Chiu7 chhun kau2 e5 lai5 chhut-sek8. 
  2. Kau2 e5 gin2-na2 chin hoaN-hi2, <BR>  Chu2-jit8-oh8 lai7 thiaN7 to7-li2; <BR>  Ki5-tiong chit8 e5 khun3 siuN oaN3, <BR>  Poeh e5 bak8-chiu kim-kim khoaN3. 
  3. Poeh e5 gin2-na2 chin heng7-hok , <BR>  ThiN-pe7 ai3 lan2 jip8 thian-kok; <BR>  Chit8 e5 siu7 chio khi3 peh-soaN, <BR>  Hun-soaN3 chhit e5 e5 sim-koaN. 
  4. Chhit e5 gin2-na2 chiu7 koat-sim, <BR>  Chu2-jit8 hak8-hau7 tioh8 chun5-sim; <BR>  Chit8 e5 kong2 goa2 bo5 chhu3-bi7, <BR>  Chhit e5 kiam2 it lak8 chiu7-si7. 
  5. Lak8 e5 gin2-na2 siuN7 jiat8-sim, <BR>  Kiu5 Chu2 Ia5-sou thiaN goan2 gim5; <BR>  Chit8 e5 m7-ai3 liam7 kim-ku3, <BR>  Kim-jit8 soa3 bo5 beh lai5 hu3. 
  6. Gou7 e5 gin2-na2 siuN7 chin7-lat8, <BR>  Hou7 Chu2-jit8-oh8 oe7 hoat-tat8; <BR>  Chit8 e5 chau2 khi3 khoaN3 ia2-kiu5, <BR>  Si3 e5 tong5-oh8 tiam3 hia hiu. 
  7. Si3 e5 gin2-na2 saN iok-sok, <BR>  TaN lan2 m7-thang koh loh8-poh8; <BR>  Hut-jian5 chit8 e5 khi3 tio3-hi5, <BR>  SaN e5 siuN7 tioh8 chin hi-ki5. 
  8. SaN e5 gin2-na2 sim bang5-bang5, <BR>  Chu2-jit8-oh8 lai7 khoaN3 bo5 lang5; <BR>  Chit8 e5 kong2 goa2 chhu3 bo5 eng5, <BR>  ChhiaN2 lin2 Ng7 lang5 jip8 Thian-teng5. 
  9. Nng7 e5 gin2-na2 chn hi-bi5, <BR>  Li2 bin7 khoaN3 goa2, goa2 khoaN3 li2; <BR>  Chit8 e5 kong2 goa2 taN m7-khi3, <BR>  Au7 chhiu2 chit8 e5 chin loe2-chi3. 
  10. Chit8 e5 gin2-na2 kiu5 ThiN-pe7, <BR>  Khun2-kiu5 Seng3 Sin5 kang3-loh8 toe7; <BR>  Goa2 taN chhut-lat8 chio chit8 e5, <BR>  Goan7 Chu2 chiok-hok goan2 Ng7-ke. 
  11. Kok lang5 chit8 e7 chhut-lat8 chio, <BR>  Kiu5 Chu2 chan7 goan2 sim oe7 sio; <BR>  Chu2-jit8-oh8 lai7 pian3 si3 e5, <BR>  Tai7-ke koat-sim lai5 the5-he5. 
  12. Si3 e5 gin2-na2 choe3 tong5-hak8, <BR>  Tai7-ke chhut-lat8 saN-kap thak8; <BR>  Li2 chio, i chio, goa2 ia7 chio, <BR>  Kau3-sek lai7-bin7 chiu7 pian3 sio. 
  13. Poeh e5 hak8-seng chin7 lek8-liong7, <BR>  Ng3-bang7 ui7 Chu2 lai5 chin7-tiong. <BR>  Chit8 lang5 chhoa7 chit8 si7 pun2-hun7, <BR>  Kim-jit8 pian3 chiaN5 chap8-lak8 kun. 
  14. M7-bian2 koh kong2 li2 ia7 chai, <BR>  Lian5-lian5 koh-chai3 teng5 gou7 pai2; <BR>  Lang5-giah8 chit8-chheng ji7-chap8-si3, <BR>  Hian2-beng5 hak8-seng e5 chi3-khi3. 
  15. Li2 goa2 tioh8 chin3 m7-thang the3, <BR>  Li2 si7 gou7-chheng goa2 chit8-chheng; <BR>  Li2 goa2 chin7-lat8 chiu7 u7 hok, <BR>  Choe3 Chu2 chin7-tiong e5 lou5-pok8. 
  16. Chu2-jit8-oh8 e5 Hok8-heng-koa, <BR>  Kau3 chia teh beh lai5 kiat-sok; <BR>  Ng3-bang7 tai7-ke tau3 koan-sim, <BR>  Hou7 Chu2-jit8-oh8 oe7 hok8-heng. 
  (Tai5-oan5 Kau3-hoe7 Kong-po3, Te7 896 ki5, 1962 ni5 1 goeh8) 
</CL>
<HL>

1. 10個來赴主日學， <BR>逐家主內成同學； <BR>1個講我無心適， <BR>就chhun 9個來出席。 
2. 9個囡仔真歡喜， <BR>主日學內聽道理； <BR>其中1個睏siuN晏，<BR>8個目珠金金看。 
3. 8個囡仔真幸福，<BR>天父ai3咱入天國； <BR>1個受招去peh山， <BR>分散7個e5心肝。 
4. 7個囡仔就決心， <BR>主日學笑著存心； <BR>1個講我無趣味，<BR>7個減一6就是。 
5. 6個囡仔想熱心， <BR>求主耶穌聽阮吟； <BR>1個m7-ai3唸金句， <BR>今日續無beh來赴。 
6. 5個囡仔想盡力， <BR>Hou7主日學會發達； <BR>1個走去看野球， <BR>4個同學tiam3 hia咻。 
7. 4個囡仔相約束，<BR>今咱m7-thang koh loh8-poh8; <BR>忽然1個去釣魚， <BR>3個想著真稀奇。 
8. 3個囡仔心茫茫， <BR>主日學內看無人； <BR>1個講我厝無閒， <BR>請lin2 2人入天庭。 
9. 2個囡仔真稀微， <BR>你面看我，我看你； <BR>1個講我今m7去， <BR>後手1個真餒志。 
10. 1個囡仔求天父， <BR>懇求聖神降落地； <BR>我今出力招1個， <BR>願主祝福阮2家。 
11. 各人一下出力招， <BR>求主贊阮心會燒； <BR>主日學內變4個，<BR>大家決心來提攜。 
12. 4個囡仔做同學， <BR>大家出力相kap讀； <BR>你招，伊招，我也招， <BR>教室內面就變燒。 
13. 8個學生盡力量， <BR>向望為主來盡忠； <BR>1人chhoa7 1是本分， <BR>今日變成16君。 
14. M7免koh講你也知， <BR>連連koh再重5擺； <BR>人額一千二十四， <BR>顯明學生e5志氣。 
15. 你我著進m7-thang退， <BR>你是五千我一千； <BR>你我盡力就有福， <BR>做主盡忠e5奴僕。 
16. 主日學e5復興歌，<BR>到chia teh beh來結束； <BR>向望逐家tau3關心， <BR>Hou7主日學會復興。 
（台灣教會公報第896期，1962年1月） 
</HL>