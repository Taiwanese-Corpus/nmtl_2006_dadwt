<CL>
  1. Kiong-hi2, kiong-hi2, chin kiong-hi2, <BR>  Kin-a2-jit8 si7 ho2 jit8-chi2; <BR>  Kheng3-chiok Ia5-sou lai5 chhut-si3, <BR>  Chit e5 hok-khi3 toa7 bo5 pi2. 
  2. Ia5-sou pun2-lai5 si7 Siong7-te3, <BR>  Ui7-tioh8 beh kiu3 lan2 tai7-ke; <BR>  HoaN-hi2 tui3 thiN lai5 kang3-se3, <BR>  Beh kiu3 se3-kan mui2 chit8 e5. 
  3. Ia5-sou chhut-si3 hit chit8 si5, <BR>  ThiN-sai3 ti7 thiN ia7 hoaN-hi2; <BR>  PoaN3-mi5 loh8-lai5 tau3 gim5-si, <BR>  Po3 lang5 chai-iaN2 I chhut-si3. 
  4. Khong3-ia2 bok8-chia2 teh kou3-iuN5, <BR>  KhoaN3-kiN3 thiN-teng2 u7 koh-iuN7; <BR>  Hut-jian5 thiN-sai3 chiu7 chhut-siaN, <BR>  Kio3 in an-sim m7-bian2 kiaN. 
  5. Po3 lin2 se3-jin5 long2 chai-iaN2, <BR>  Kim-jit8 ti7 Tai7-pit8 e5 siaN5; <BR>  Siong7-te3 chhe-khian2 I Seng3-kiaN2, <BR>  Hou7 lin2 tit-tioh8 sin oah8-mia7. 
  6. Bok8-chia2 thiaN-liau2 chin hoaN-hi2, <BR>  Sui5-si5 chiu7 khi3 chhe7-tioh8 I ; <BR>  Chhe7-tioh8 kam2-kak chin hok-khi3, <BR>  Sui5-si5 tng2-khi3 po3 chhu3-piN. 
  7. Ia5-sou chhut-si3 chin pi-bi5, <BR>  Bo5 chhu3 khun3 ti7 be2-cho5 nih; <BR>  Ui7-tioh8 beh kiu3 goa2 kap li2, <BR>  Kam-goan7 piN3 choe3 an2-ni-siN. 
  8. Tang-hng phok-su7 in ia7 chai, <BR>  Se3-kan i2-keng u7 ho2-tai7; <BR>  Chiu7-si7 Kiu3-chu2 i2-keng lai5, <BR>  Sou2-i2 tiau-kang beh lai5 pai3. 
  9. Lai5 kau3 lou7-nih soa3 be5 lou7, <BR>  KiaN5-lai5 kiaN5-khi3 bo5 hoat-tou7; <BR>  Kai-chai3 tit-tioh8 chhiN chhoa7-lou7, <BR>  Chiah u7 kiN3-tioh8 Chu2 Ia5-sou. 
  10.Phok-su7 kau3-ui7 chin hoaN-hi2, <BR>  Sui5-si5 kui7-loh8 lai5 pai3 I; <BR>  Phah khui le2-mih8 chin kui3-khi3, <BR>  Hian3 hou7 Ia5-sou piau2 keng3-i3. 
  11.TaN lan2 kheng3-chiok Chu2 Seng3-tan3, <BR>  HoaN-hi2 Ia2-sou lai5 se3-kan; <BR>  I beh siuN2-su3 lan2 peng5-an, <BR>  Thoat-li7 thong3-khou2 kap ham7-hai7. 
  12.Lan2 tiam3 se3-kan u7 lo5-khou2, <BR>  Na7 beh tit-tioh8 u7 oa2-kho3; <BR>  Goa2 po3 lin2 chit8 tiau5 oah8-lou7, <BR>  ChhiaN2 lin2 long2 lai5 sin3 Ia5-sou. 
  (Tai5-oan5 Kau3-hoe7 Kong-po3, Te7 900 ki5, 1962 ni5 12 goeh8) 
</CL>
<HL>

1. 恭喜，恭喜，真恭喜， <BR>今仔日是好日子； <BR>慶祝耶穌來出世，<BR>這個福氣大無比。 
2. 耶穌本來是上帝， <BR>為著beh救咱逐家； <BR>歡喜tui3天來降世， <BR>Beh救世間每一個。 
3. 耶穌出世hit一時，<BR>天使ti7天也歡喜； <BR>半暝落來tau3吟詩，<BR>報人知影伊出世。 
4. 曠野牧者teh顧羊， <BR>看見天頂有各樣； <BR>忽然天使就出聲， <BR>叫in安心m7免驚。 
5. 報lin2世人攏知影， <BR>今日ti7大衛e5城； <BR>上帝差遣伊聖子， <BR>Hou7 lin2得著新活命。 
6. 牧者聽了真歡喜， <BR>隨時就去chhoe7著伊； <BR>Chhoe7著感覺真福氣，<BR>隨時轉去報厝邊。 
7. 耶穌出世真卑微， <BR>無厝睏ti7馬槽--nih；<BR>為著beh救我kap你， <BR>甘願變做an2-ni-siN。 
8. 東方博士in也知， <BR>世間已經有好代； <BR>就是救主已經來， <BR>所以tiau-kang beh來拜。 
9. 來到路mnih5煞迷路， <BR>行來行去無法度；<BR>佳哉得著星chhoa7路， <BR>才有見著主耶穌。 
10. 博士到位真歡喜， <BR>隨時跪落來拜伊； <BR>扑開禮物珍貴氣，<BR>獻hou7耶穌表敬意。 
11. 今咱慶祝主聖誕， <BR>歡喜耶穌來世間； <BR>伊beh賞賜咱平安， <BR>脫離痛苦kap陷害。 
12. 咱tiam3世間有勞苦， <BR>若beh得著有倚靠； <BR>我報lin2一條活路， <BR>請lin2攏來信耶穌。 
（台灣教會公報第900期，1962年12月） 
</HL>