<CL>
  Kou2-cha2 goan2 an3 chia koe3 , <BR>  Long2 kio3 li2 e5 mia5 Lo5-chui2-khe. <BR>  Chui2 lo5 lo5 , chui2 chin che7 , <BR>  Hi5 ma7 chin che7. 
  Chit-ma2 goa2 an3 chia koe3, <BR>  Soa chin che7, chioh8 chin che7, <BR>  Chhun chit8 choa7 kau-a chui2 <BR>  teh lau5 teh tih. 
  Na2 phoa3-pak e5 toa7-boe2 hi5, <BR>  Peng2-tou7 teh beh si2, <BR>  Hoeh teh tin teh lau5, <BR>  Siong7-boe2 a hit kui2 tih. 
  Chin khoah e5 khe bo5 chui2, <BR>  Goan2 ui3 chia koe3, <BR>  Ma7 si7 kio3 li2 Lo5-chui2-khe. <BR>  In-ui3 sim-koaN lai7 iau2 e7 ki3, <BR>  Kou2-cha2 chui2 chin che7, hi5 chin che7, 
  Si7 an3-choaN2 ? <BR>  Si7 an3-choaN2 khe kap lang5 kang7-khoan2, <BR>  Ma7 si7 e7 si2, <BR>  Liau5-liau5-a <BR>  Chiah-nih kan-khou2 si2 ? 
(Tai5-bun5 Thong-sin3 te7 78 ki5, 2000 ni5 8 goeh8)
</CL>
<HL>

古早阮an3 chia--過， <BR>攏叫你e5名濁水溪， <BR>水濁濁，水真濟， <BR>魚ma7真濟。 
Chit-ma2阮an3 chia--過， <BR>砂真濟，石真濟， <BR>Chhun 一choa7 溝仔水， <BR>teh流teh滴。 
若破腹e5大尾魚， <BR>Peng2肚 teh-beh死， <BR>血teh tin teh流， <BR>上尾仔 hit幾滴。 
真闊e5溪無水， <BR>阮ui3 chia--過， <BR>Ma7是叫你濁水溪。. <BR>因為心肝內iau2會記，<BR>古早水真濟，魚真濟。 
是an3-choaN2？ <BR>是an3-choaN2溪kap人共款，<BR>Ma7是會死， <BR>Liau5-liau5-a <BR>Chiah-nih艱苦死？ 
（台文通訊第78期，2000年8月） 
</HL>