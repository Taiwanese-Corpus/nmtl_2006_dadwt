<CL>
  Chiok-hok gou7-ko lak8-chap8-hoe3 <BR>  Tai7-ke hoaN-hi2 lai5 chu7-hoe7 <BR>  Siong7-te3 siuN2-su3 toa7 un-su3 <BR>  Hou7 li2 e5 kiaN2 choe3 bok8-su 
  Gou7-ko sin3-giong2 chin kian-teng7 <BR>  Kong2-oe7 si3-chiaN3 choe3 kng-teng <BR>  Ia7 u7 un-jiu5 e5 seng3-cheng5 <BR>  Hok8-sai7 Siong7-te3 ia7 khian5-seng5 
  Lak8-e5 a-hiaN chin iong2-kiaN7 <BR>  Che si7 Siong7-te3 toa7 un-tian2 <BR>  Siong7-te3 chiok-hok lan2 hiaN-be7 <BR>  Tak8-ni5 kin-jit8 saN-kap che7 
  Siong7-te3 siuN2-su3 chin kau3-giah8 <BR>  Gou7-so2 liau7-li2 chin ho2-chiah8 <BR>  Chiah8 kau3 tai7-ke chhio3-hi-hi <BR>  HoaN-hi2 gou7-ko lak8-chap8-ni5 
  Ng3-bang7 chhit-chap8 koh saN-kiN3 <BR>  Siong7-te3 su3-hok na2 ke-thiN <BR>  Gou7-ko ia7-si7 thiaN3 hiaN-ti7 <BR>  Sio2-be7 ia7-si7 chin ti3-i3 
  Kho2-sioh lau7-bu2 cha2 ke3-sin <BR>  Sio2-be7 hou7 lang5 khioh khi3 chhi7 <BR>  PiN3-choe3 se3-siok8 e5 kiaN2-ji5 <BR>  Gou7-ko thiaN3 goa2 si7 sio2-be7 
  Chhin-chhiuN7 bok8-chia2 kin2 khi3 chhe7 <BR>  Chhe7-tioh8 sio2-be7 chin hoaN-hi2 <BR>  Kin2-kin2 chhoa7 lai5 thiaN to7-li2 <BR>  Goa2 thiaN to7-li2 bo5 teng3-kin 
  Tu2-tioh8 piN7-thiaN3 chin-chiaN3 ku2 <BR>  M7-chai Siong7-te3 si7 chin-chu2 <BR>  Koh-chai3 poe7-gek8 chin Siong7-te3 <BR>  Tu2-tioh8 chhi3-lian7 chin-chiaN3 che7 
  Kai-chai3 Siong7-te3 u7 po2-hou7 <BR>  Chhoa7 goa2 oat8-thau5 kiaN5 chiaN3-lou7 <BR>  TaN kiu5 Siong7-te3 tioh8 chiok-hok <BR>  Chiok-hok gou7-ko u7 khoai3-lok8 
</CL>
<HL>

祝福五哥六十歲 <BR>大家歡喜來聚會 <BR>上帝賞賜大恩賜 <BR>Hou7你e5子做牧師 
五哥信仰真堅定 <BR>說話四正做光燈 <BR>也有溫柔e5性情 <BR>服侍上帝也虔誠 
六個阿兄真勇健 <BR>這是上帝大恩典 <BR>上帝祝福咱兄妹 <BR>Tak8 年今日相 kap 坐 
上帝賞賜真夠額<BR>五嫂料理真好食 <BR>食到大家笑嘻嘻 <BR>歡喜五哥六十年 
向望七十koh相見 <BR>上帝賜福那加添 <BR>五哥也是疼兄弟 <BR>小妹也是真致意 
可惜老母早過身 <BR>小妹hou7人khioh 去飼 <BR>變做世俗e5子兒 <BR>五哥疼我是小妹 
親像牧者緊去chhe7 <BR>Chhe7著小妹真歡喜 <BR>緊緊chhoa7來聽道理 <BR>我聽道理無釘根 
Tu2著病疼真正久 <BR>M7知上帝是真主 <BR>Koh再背逆真上帝 <BR>Tu2著試煉真正濟 
Kai-chai3上帝有保護 <BR>Chhoa7我越頭行正路 <BR>今求上帝著祝福 <BR>祝福五哥有快樂 
</HL>