<CL>
  KhoaN3--khi2-lai5 si7 pe7-a2-kiaN2 hiaN-ti7, <BR>  Kang7-khoan2 san3 kah kui2 beh thoa--khi3, <BR>  Koah na5-au5 e5 oan-siu5, <BR>  Ou2 bak8-chiu-jin5 e5 chheh-hun7, <BR>  Ui3 tiang5-si5 khai-si2 ? 
  Soa-bou5 ta-soaN si7 Ah-hu-gan2 (Afganistan) e5 seng3-te7, <BR>  Tak8-jit8 kui7--loh8-khi3 pai3-sin5 ngou7 pian3, <BR>  Ki-to2 hoe2-sio-chhu3 e5 chheh-hun7 <BR>  Kiong5-kan cha-bou2 e5 oan-siu5, <BR>  Lu2 pai3 lu2 che7. 
  Sin5 ti7 in tiong-kan oe7 chit8-tiau5 thih-soaN3, <BR>  Lang5 be7-tang3 lai5-ong2 kiaN5--koe3, <BR>  Kan-na chheng3-chi2 toaN7 be7-soah, <BR>  Kap toa7-phau3 pong7 hou7 in long2-chong2 si2. 
  Si2--khi3-e5 khoaN3--khi2-lai5 ma7 chin-seng5 <BR>  In pe7-a2-kiaN2 hiaN-ti7, <BR>  Seng pak hit-siang e5, <BR>  Kiau7 hit-ki kim chhui3-khi2, <BR>  Chheng-sng3 oan-siu5 e5 khiam3-che3. 
  Phoa3-pou3 pau e5 sin-si <BR>  Hou7 Ah-hu-gan2 e5 soa-hong chhoe ta--khi3, <BR>  Chiok-che7 teng7-khok-khok un ti7 hia, <BR>  Chhin-chhiuN7 cho3-hoe2 teh pai3 Ah-lah e5 sin5 : <BR>  Sin5 be7 be7 ki3--tit, <BR>  Lang5 long2 bo5 iau3-kin2. 
  （Tai5-bun5-tong-sin3 Te7 101 ki5, 2002 ni5 7 goeh8) 
</CL>
<HL>

看--起-來是父仔子兄弟， <BR>共款散kah鬼beh拖--去， <BR>割嚨喉e5冤仇，<BR>挖目睭仁e5 chheh恨，<BR>Ui3 tiang5-時開始？ 
沙漠礁山是Ah-hu-gan2(Afganistan) e5聖地， <BR>逐日跪落去拜神五遍，<BR>祈禱火燒厝e5 chheh恨， <BR>強姦查某e5冤仇， <BR>愈拜愈濟。 
神ti7 in中間畫一條鐵線， <BR>人be7當來往行--過， <BR>Kan-na銃chi2 toaN7 be7 煞， <BR>Kap大炮pong7 hou7 in攏總死。 
死--去-e5看--起-來ma7真成， <BR>In 父仔子兄弟， <BR>先pak hit雙鞋， <BR>Kiau7 hit支金嘴齒， <BR>清算冤仇e5欠債。 
破布包e5身屍， <BR>Hou7 Ah-hu-gan2 e5沙風吹礁--去， <BR>足濟 teng7-khok-khok un ti7 hia, <BR>親像做伙teh拜Ah-lah e5神： <BR>神be7 be7記--得， <BR>人攏無要緊。 
（台文通訊第101期，2002年7月） 
</HL>