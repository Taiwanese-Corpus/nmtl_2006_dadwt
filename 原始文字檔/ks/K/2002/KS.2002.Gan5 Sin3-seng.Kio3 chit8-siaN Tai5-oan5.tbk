<CL>
  Kio3 chit8-siaN Tai5-oan5, sim-kam cheng5-goan7, <BR>  Sui-jian5 thou2-te7 u7 khah eh8, <BR>  Sui-jian5 lek8-su2 u7 kaN5 hoeh, <BR>  Goa2 iu5-goan5 beh kio3 chit8-siaN Tai5-oan5, sim-kam cheng5 ia7 goan7. 
  Kio3 chit8-siaN Tai5-oan5, bo5-iu5 bo5-oan3, <BR>  Sui-jian5 chhut mng5 bo5 kok-keh, <BR>  Sui-jian5 jip8 mng5 toa3 sio-kheh, <BR>  Goa2 iu5-goan5 beh kio3 chit8-siaN Tai5-oan5, bo5-iu5 ia7 bo5-oan3. 
  Lou7, bo5 lang5 teh kiaN5, <BR>  Hou7, kaN5 hong e5 siaN, <BR>  Kou-toaN lang5 koe3 am3-tam7 soaN-nia2, <BR>  SiaN2 lang5 chai goan2 e5 sim-chiaN5, 
  Lou7, tak8-jit8 teh kiaN5, <BR>  Oe7, put-si5 teh thiaN, <BR>  Kou-toaN lang5 ia7 u7 ka-ki7 e5 iaN2, <BR>  Kheng2-kiaN5, cha2-ban7 oe7 chhut-mia5. 
  Jit8-thau5 tak8-jit8 chio3 kng-beng5, <BR>  Chio3 ti7 goan2 e5 thau5-khak teng2, <BR>  ChhiN-sin5 tak8-am3 cho3 kng-teng, <BR>  Koa3 ti7 soaN e5 hit chit8-peng5, 
  Sui-jian5 hong-hun5 lan5 chhek, <BR>  Sui-jian5 lou7-tou5 kham5-khiat8, <BR>  Iu5-goan5 tioh8 hiong3 cheng5, <BR>  U7 chho3-chiat, u7 chhia-piaN3, chiah si7 hun3-tau3 e5 jin5-seng. 
  Kio3 chit8-siaN Tai5-oan5, sim-kam cheng5-goan7, <BR>  Sui-jian5 thou2-te7 u7 khah eh8, <BR>  Sui-jian5 lek8-su2 u7 kaN5 hoeh, <BR>  Goa2 iu5-goan5 beh kio3 chit8-siaN Tai5-oan5, sim-kam cheng5 ia7 goan7. 
  Kio3 chit8-siaN Tai5-oan5, bo5-iu5 bo5-oan3, <BR>  Sui-jian5 chhut mng5 bo5 kok-keh, <BR>  Sui-jian5 jip8 mng5 toa3 sio-kheh, <BR>  Goa2 iu5-goan5 beh kio3 chit8-siaN Tai5-oan5, bo5-iu5 ia7 bo5-oan3. 
  (Gan5 Sin3-seng Tai5-gi2 Bun5-hak8 soan2, 2002 ni5 Chin-peng5 Khi3-giap8 Chhut-pan2) 
</CL>
<HL>

叫一聲台灣，心甘情願， <BR>雖然土地有較隘， <BR>雖然歷史有kaN5血， <BR>我猶原beh叫一聲台灣，心甘情也願。 
叫一聲台灣，無尤無怨， <BR>雖然出門無國格， <BR>雖然入門toa3相kheh， <BR>我猶原beh叫一聲台灣，無尤也無怨。 
路，無人teh行， <BR>雨，kaN5風e5聲， <BR>孤單人過暗淡山嶺， <BR>啥人知阮e5心情， 
路，逐日teh行， <BR>話，不時teh聽， <BR>孤單人也有家己e5影， <BR>肯行，早慢會出名。 
日頭逐日照光明， <BR>照ti7阮e5頭殼頂， <BR>星辰逐暗做光燈， <BR>掛ti7山e5 hit一爿， 
雖然風雲難測， <BR>雖然路途kham5-khiat8, <BR>猶原著向前， <BR>有挫折，有車拚，才是奮鬥e5人生。 
叫一聲台灣，心甘情願， <BR>雖然土地有較隘， <BR>雖然歷史有kaN5血， <BR>我猶原beh叫一聲台灣，心甘情也願。 
叫一聲台灣，無尤無怨， <BR>雖然出門無國格， <BR>雖然入門toa3相kheh， <BR>我猶原beh叫一聲台灣，無尤也無怨。 
（顏信星台語文學選，2002年真平企業出版） 
</HL>