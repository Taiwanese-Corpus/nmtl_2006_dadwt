<CL>
  Si Tiat-sam goan5 chok 
  Ho5-piN e5 lang5 teh san3-pou7, kam2-kak kap eng2-pai2 bo5 kang7 <BR>  Beh tam5-cheng5 kiam soat-ai3 long2 e7 lai5 
  Ho5-piN e5 lang5 u7 A-pa u7 A-bu2 chhoa7 gin2-a2 cho3-hoe2 lai5 <BR>  Goa2 khan li2, li2 khan goa2, tai7-ke cho3-hoe2 kiaN5-lou7 chin song2-khoai3 
  Ho5-piN e5 lang5 u7 hok-khi3 chiah e7-lai5 <BR>  Hi5-a2 1-kun5 1-kun5 ia7 tui3 hai2-te2 lai5 <BR>  Chui2-lai7 thiau3, hoaN7-piN thiau3, tai7-ke oah8 thiau3-thiau3 
  Ho5-piN e5 lang5 bo5 hun tong2-phai3 <BR>  Goa2 m7-chai li2 oa2 to2 1-phai3 <BR>  Tai7-ke ti7 chia chi2-u7 saN-thiaN3 <BR>  Goa2 thiaN3 li2, li2 thiaN3 goa2, tai7-ke cho3-hoe2 lai5 
  Ho5-piN e5 lang5, jit8-si5 phah-piaN3, am3-si5 lai5 kiaN5 <BR>  Sin-the2 chiah e7 iong2-kiaN7 <BR>  U7 sui2 e5 koa thang thiaN, ia7 u7 sui2 e5 tou5 thang khoaN3 
  Ho5-piN e5 lang5 kap chui2-kng goeh8-niu5 cho3-phoaN7 <BR>  Kio5-thau5 kio5-boe2 hoat kng koh u7 chui2-iaN2 <BR>  Than3 e7 kiaN5, tai7-ke lai5 kiaN5 <BR>  San3-chhiah lang5, ho2-giah8 lang5 tai7-ke kiaN5-tioh8 bo5 su-iaN5 
  Ho5-piN e5 lang5 chhiuN7 chi2-moai7, chhiuN7 hiaN-ti7 <BR>  Kap chui2-lai7 e5 hi5 1-boe2 1-boe2 tit8-tit8 kiaN5 <BR>  Chun5 e7 io5, chui2 e7 thiau3 <BR>  Hi5-a2 gin2-a2 saN-kha-hoe-thiau3. 
  Ho5-piN e5 lang5 ti7 Sai3-na2, ti7 Ai3-ho5 <BR>  Si7 Pa-le5 e5 lang5 si7 TaN2-kau2 e5 lang5. <BR>  Chi2-u7 saN-thiaN3 chiah si7 ho2. <BR>  Chun5-io5 hi5-thiau3 hai2-chiau2 poe be7 liau2. 
  (Tai5-oan5-ji7 chap8-chi3 te7 14 ki5, 2002 ni5 7 geh8) 
</CL>
<HL>

施哲三原作 
河邊e5人teh散步，感覺kap往擺無共 <BR>beh談情兼說愛攏會來 
河邊e5人有阿爸有阿母chhoa7囡仔做伙來 <BR>我牽你，你牽我，大家做伙行路真爽快 
河邊e5人有福氣才會來 <BR>魚仔一群一群也tui3海底來 <BR>水內跳，岸邊跳，大家活跳跳 
河邊e5人無分黨派 <BR>我m7知你倚to2一派<BR>大家ti7 chia只有相疼<BR>我疼你，你疼我，大家做伙來 
河邊e5人，日時扑拼，暗時來行 <BR>身體才會勇健 <BR>有sui2 e5歌thang聽，也有sui2 e5圖thang看 
河邊e5人kap水光月娘做伴 <BR>橋頭橋尾發光koh有水影 <BR>趁會行，大家來行 <BR>散赤人，好額人大家行著無輸嬴 
河邊e5 人像姊妹，像兄弟<BR>kap水內e5 魚一尾一尾直直行 <BR>船會搖，水會跳 <BR>魚仔囡仔相kha花跳 
河邊e5人ti7賽納，ti7愛河 <BR>是巴黎e5人是打狗e5人 <BR>只有相疼才是好 <BR>船搖魚跳海鳥飛be7了 
(台灣字雜誌第14期，2002年7月) 
</HL>