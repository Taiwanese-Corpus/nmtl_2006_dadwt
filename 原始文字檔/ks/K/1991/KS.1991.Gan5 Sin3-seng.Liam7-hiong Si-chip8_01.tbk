<CL>
  Liam7-hiong 
  Lan2 chou2 Tng5-soaN koe3 Tai5-oan5, <BR>bo5 hiam5 lou7-tou5 chin iau5-oan2. <BR>PoaN5-soaN koe3-nia2 tu hong-long7, <BR>ui7 tioh8 beh chhoe chu7-iu5 hong. 
  Lai5 kau3 Tai5-oan5 thau5 chit8 hang7, <BR>chiu7- si7 koaN2 chau2 ang5-mng5 pang. <BR>Jian5-au7 tang7 chhiu2 lai5 khai-khun2, <BR>ti3-im3 au7-tai7 cheng3 kiaN2-sun. 
  Lan2 kong khia7-khi2 ti7 Tai5-oan5, <BR>ke3-seng5 a-chou2 e5 sim-goan7. <BR>ChiuN7-soaN tho2-hai2 kiam loh8-chhan5, <BR>phou-lou7 cho7-kio5 chiong chhi3 san2. 
  Put-heng7 hiong-thou2 siu7 chhut-be7, <BR>be7 hou7 Jit8-pun2 phaiN2 lang5-kheh. <BR>Hoan2-kheh-ui7-chu2 gou7-chap8 tang, <BR>sng2-tng7 chit8-tiuN5 na2 ok-bang7. 
  Lan2 tia chhut-si3 ti7 Tai5-oan5, <BR>siau3-lian5 gu7-tioh8 toa7-chian3 loan7. <BR>Chian3 au7 tu2-tu2 thau2 sim-kat, <BR>iu7-koh sin5-tioh8 Ji7-ji7-pat. 
  It-seng oan2-ju5 hiong-thou2-su2, <BR>lui7-hiat kau tiN5 choe7 am3-bu7. <BR>Moa2 sin siong-hun5 chi3 bo5 sit, <BR>ki5 bang7 poah hun5 kin2 kian3 jit8. 
  TaN lan2 siN cho3 Tai5-oan5-lang5, <BR>si5-tai7 su2-beng7 m7 thang pang3. <BR>Lan2 kong lan2 chou2 si7 ho2-han3, <BR>ui5-ai3 liu5 hong chai7 jin5-kan. 
  Khin5-lo5 ui7 pun2 sun7 thian-beng7, <BR>Chu5-pi ui7 hoai5 ho5 jin5-seng3. <BR>Kong-gi7 chin-li2 siong5 loan5-bou7, <BR>loan2-jioh8 song3-hiong saN chiau3-kou3. 
  SiuN7 tioh8 kou3-hiong e5 khou2-lan7, <BR>chit8-chan5 koe3 liau2 koh chit8-chan5. <BR>Sim-iu-ju5-hun5 toh8 boe7 soah, <BR>moa2 pak chhi3-thiaN3 na2 to koah. 
  Lan2 na7 u7 sim kiu3 Tai5-oan5, <BR>sian siau thian-lou7 tu5 jin5-oan3. <BR>Put-si5 kiah8 bak koan thian-i3, <BR>hoan7 su7 bo5 sian siuN7 ka-ki7. 
  Khoan5-keng2 po2-hou7 tioh8 koaN2 kin2, <BR>hok8-bu7 jin5-kun5 tioh8 in-khin5. <BR>Sim chun5 lin5-bin2 thiN tang kiaN5, <BR>phoa3-pak siong thai7 su7 oe7 chiaN5. 
  Koan5-lek8 mia5-siaN phu5-hun5 koe3, <BR>eng5-hoa5-hu3-kui3 nih-bak8 hoe. <BR>Jin5-gi7 su7-cheng3 ban7-se3 chun5, <BR>saN-ho5 saN-thiaN3 tai7-te7 chhun. 
  A-chhan3 e5 Kou3-su7 
  Tai5-oan5 ian5 hoaN7 choan5 hi5-kang2, <BR>chu7 cha2 toa3 u7 tho2-hai2 lang5. <BR>Tai7-tai7 kiaN5-chun5 tou7 seng-oah8, <BR>lang5-lang5 phah-piaN3 sim-heng khoah. 
  ChhiN5-hong tu-eng2 phoe5 siN3-mia7, <BR>hun3-kau3 sim-seng3 chu7-jian5 chiaN5. <BR>E7-bin7 chhiaN2 thiaN sio2 hi5-hu, <BR>chhan3 phah-piaN3 e5 kou3-su7. 
  Chit8-e5 gin2-na2 mia5 A-chhan3, <BR>hai2-chiau2 khoaN3 i lai5 toa7 han3. <BR>Ou e5 phoe5-hu kau7 koh chhou, <BR>hai2-hong kham3 in3 choe3 ki3-ho7. 
  Sui-jian5 lun7 siong3 m7 chiuN7-bak, <BR>hak8-hau7 chheh ia7 bo5 gau5 thak8. <BR>Iau2-ku2 a-bu2 sim-bak8 tiong, <BR>A-chhan3 koai-khiau2 koh sian7-liong5. 
  Pang3-oh8 kap nia5 tiam3 chhu3-lai7, <BR>oh8 pou2 phoa3-bang7 oh8 chu2-chhai3. <BR>Chhut-mng5 toe3 ti7 tia sin-piN, <BR>oh8 ko3 chun5-a2 oh8 liah8-hi5. 
  Tak8-jit8 khoaN3 hai2 hai2 lian5 thiN, <BR>ka3 i kap lang5 bo5 saN-chiN. <BR>Hai2-hong hai2-chiau2 cho3 peng5-iu2, <BR>seng-oah8 khoai3-lok8 koh chu7-iu5. 
  Kho2-sioh bu5-siong5 se3-kan su7, <BR>piN5-te7 tan5 lui5 khi2 hong-u2. <BR>A-tia chit8-pai3 chun5 chhut-phang5, <BR>poaN3 lou7 hoan7 hong bo5 jip8 kang2. 
  Kho2-lin5 bo2-kiaN2 khoh8-khoh8 tan2, <BR>chhun-khi3 chhiu-chin7 put ti han5. <BR>Hai2-piN si3-koe3 lau5 kha-jiah, <BR>saN-tng3 bak8-sai2 chun2 pun7 chiah8. 
  Jit8-tan2 koe3 mi5 mi5 tng2 jit8, <BR>A-tia choan5-jian5 bo5 siau-sit. <BR>Bong7-chhoan-chhiu-sui2 lan5 to3-tng2, <BR>moa2 pak khou2-thang3 chhoan sim-tng5. 
  Kiah8-thau5 bu5 gian5 bun7 chheng-thian, <BR>aN3-thau5 kam2-than3 siaN lian5-lian5. <BR>Put-chhek hong-hun5 chhian-ban7 pian3, <BR>tan7-sek ho7-hok pian3 ban7-chhian. 
  Thian-ha7 bu5-ke3 pe7-bo2 sim, <BR>ban7-kim lan5 oaN7 hau3-chu2 gim5. <BR>Chu7-chiong5 a-tia si2 liau2 au7, <BR>A-chhan3 seng-oah8 taN keng-thau5. 
  Thau3-cha2 chhut-mng5 lu hi5-chai, <BR>chan-chim5 hou5-he5 tak8 hang7 lai5. <BR>Boe2-am3 kap lang5 khi3 khan-kou, <BR>jip8-mng5 m7-bat kio3 kan-khou2. 
  Ui7-tioh8 than3-chiN5 chhi7 a-nia5, <BR>thau3-hong loh8-hou7 iah8 tioh8 kiaN5. <BR>KoaN7 lau5 moa2-bin7 bo5 oan3-than3, <BR>chi2-kiu5 koaN2-kin2 lai5 toa7-han3. 
  Jin7-chin phah-piaN3 khin5 cho3-kang, <BR>ng3-bang7 au7-jit8 oe7 chiaN5-lang5. <BR>Ke3-seng5 a-tia e5 sim-chi3, <BR>koh-chai2 tho2-hai2 khi3 lah8-hi5. 
  Chiu7-si7 Hok-peh-a3 Chit-chiong2 Lang5 
  Tai5-oan5 thou2-te7 pui5 koh nng2, <BR>piN5-goan5 khong3-khoah choe7 chhan5-hng5. <BR>Kut-lat8 khin5-khiam7 cho3-sit lang5, <BR>phah-piaN3 hou7 lan2 ho2 koe2 tang. 
  Nai7-ho5 ni5-ni5 u7 hong-thai, <BR>ngou2-kok siong5-siong5 siu7 sun2-hai7. <BR>Ki5-tiong khou2 siap kiam5 sng tiN, <BR>lai5-khi3 Hok-peh-a3 in tau phiN7. 
  Hok-peh-a3 chhoa7 bou2 hit chit8 ni5, <BR>ho5-chui2 im koe3 kau-a2 kiN5. <BR>Kiong5-hong tit8 sau3 bo5 lang5 iaN2, <BR>toa7-hou7 tit8 chhiang5 moa2 soaN-phiaN5. 
  Hok-peh-a3 bak8-chiu kim-kim khoaN3, <BR>Hok-m3-a3 am3-am3 tui5 sim-koaN. <BR>SiaN2-su7 nng7 lang5 ho2 jit8-chi2, <BR>phian-phian gu7 tioh8 phaiN2 tai7-chi3. 
  Ka-chai3 Hok-peh-a3 bo5 khian3-sng2, <BR>iu5-goan5 chiong m2-a3 chhoa7 koe3 mng5. <BR>Jip8 chhu3 lang5-kheh chit8-e7 chau2, <BR>sui5-si5 sio-chhoa7 sun5 chhan5 thau5. 
  Kiah8-bak8 chit8 khoaN3 bin7 chiau5 ou, <BR>tiu7 na2 chhai3-pou2 chhan5 na2 kou5. <BR>Chit8-hoan sin-khou2 chong2 phau3-thng, <BR>kio3 lang5 chaiN2-iuN7 sim boe7 sng. 
  Lang5 kong2 chhiu7-thau5 na7-si7 chai7, <BR>m7-kiaN chhiu7-boe2 cho3 hong-thai. <BR>Phah chi2 chhiu2-kut na7 to3 iong2, <BR>m7-kiaN sim-goan7 thian put-chiong5. 
  Hok-peh-a3 siau2-lian5 sin iong2-kiaN7, <BR>Hok-m2-a3 un-sun5 kheng2 phah-piaN3. <BR>Nng7 lang5 lian5 sim tang5 hun3-hoat, <BR>chhan5-thau5 chhan5-boe2 tou7 bit8-goat8. 
  ThiN sek boe7 kng chiu7 chhut-mng5, <BR>bo5-hiam5 thian-han5 lou7-chui2 sng. <BR>Hoan-thou5 ia7-cheng2 so chhan5-chhau2, <BR>hong-chhoe jit8-phak8 koaN7 na2 lau5. 
  Im3-pui5 liah8-thang5 tah8 chui2-chhia, <BR>jit8-chhut cho3 kau3 jit8 sai-chhia5. <BR>Jin5-seng hong-pho sui bo5 tiaN7, <BR>gu5-chhia-lian2 piN oan-iuN kiaN5. 
  Hong5-thian put-hu7 iu2-sim jin5, <BR>khin5-lo5 ho2-bang7 oe7 seng5-chin. <BR>Hit-ni5 chhiu-thiN au sim-hiat, <BR>keh-chhun tiu7-sui7 liap8-liap8 kiat. 
  Chhan5-hng5 ngou2-kok u7 siu-seng5, <BR>siang5-si5 chhu3-lai7 iah8 thiam teng. <BR>Hok-peh-a3 khui mng5 ngia5 siang-hi2, <BR>Hok-m2-a3 kho2 chin7 kam lai5 tiN. 
  Chun5--ni5 Hok-peh-a3 cho3 gou7-chap8, <BR>tng-jit8 ti-thau5 iau2-teh khap. <BR>Kin-ni5 oaN7 kau3 Hok-m2-a3 koe3, <BR>siang-chhiu2 iu5-oan5 hoaN7 chhan5-le5. 
  Chiu7-si7 Hok-peh-a3 chit-chiong2 lang5, <BR>hou7 lan2 ni5-ni5 ho2 koe3-tang. <BR>Kut-lat8 phah-piaN3 koh khin5-khiam7, <BR>saN-tng3 che7-toh tioh8 siau3-liam7. 
</CL>
<HL>

念鄉 
咱祖唐山過台灣， <BR>無嫌路途真遙遠。 <BR>盤山過嶺tu風浪， <BR>為著beh吹自由風。 
來到台灣頭一項，<BR>就是趕走紅毛邦。 <BR>然後動手來開墾， <BR>致蔭後代眾子孫。 
咱公企起ti7台灣， <BR>繼承阿祖e5心願。 <BR>上山討海兼落田， <BR>鋪路造橋將刺剷。 
不幸鄉土受出賣，<BR>賣hou7日本歹人客。 <BR>反客為主50冬， <BR>損斷一場若惡夢。 
咱爹出世ti7台灣，<BR>少年遇著大戰亂。 <BR>戰後tu2-tu2 thau2心結， <BR>又koh sin5著二二八。 
一生宛如鄉土史， <BR>淚血交纏濟暗霧。 <BR>滿身傷痕志無失， <BR>期望撥雲緊見日。 
今咱生做台灣人， <BR>時代使命m7 thang放。 <BR>咱公咱祖是好漢， <BR>遺愛留芳在人間。 
勤勞為本順天命， <BR>慈悲為懷和人性。 <BR>公義真理常戀慕， <BR>軟弱散hiong相照顧。 
想著故鄉e5苦難， <BR>一層過了koh一層。 <BR>心憂如焚toh8 boe7煞， <BR>滿腹刺痛若刀割。 
咱若有心救台灣， <BR>先消天怒除人怨。 <BR>不時kiah8目觀天意， <BR>凡事無先想家己。 
環境保護著趕緊， <BR>服務人群著殷勤。 <BR>心存憐憫天同行， <BR>剖腹相待事會成。 
權力名聲浮雲過，<BR>榮華富貴nih目花。 <BR>仁義仕政萬世存， <BR>相和相疼大地春。 
阿燦e5故事 
台灣沿岸全漁港，<BR>自早toa3有討海人。 <BR>代代行船度生活， <BR>人人扑拚心胸闊。 
ChhiN5風tu湧phoe5生命， <BR>奮鬥心性自然成。 <BR>下面請聽小漁夫， <BR>阿燦扑拚e5故事。 
一個囡仔名阿燦， <BR>海鳥看伊來大漢。 <BR>烏e5皮膚厚koh粗， <BR>海風蓋印做記號。 
雖然論相m7上目， <BR>學校冊也無gau5讀。 <BR>Iau2-ku2阿母心目中， <BR>阿燦乖巧koh善良。 
放學kap娘tiam3厝內， <BR>學補破網學煮菜。 <BR>出門toe3 ti7爹身邊， <BR>學ko3船仔學掠魚。 
逐日看海海連天， <BR>教伊kap人無相爭。 <BR>海風海鳥做朋友， <BR>生活快樂koh自由。 
可惜無常世間事， <BR>平地tan5雷起風雨。 <BR>阿爹一擺船出帆， <BR>半路犯風無入港。 
可憐母子khok8-khok8等， <BR>春去秋盡不知寒。 <BR>海邊四界留腳跡， <BR>三頓目屎準飯食。 
日等過暝暝轉日， <BR>阿爹全然無消息。 <BR>望穿秋水難倒轉， <BR>滿腹苦痛穿心腸。 
Kiah8頭無言問青天，<BR>aN3頭感嘆聲連連。 <BR>不測風雲千萬變， <BR>旦夕禍福變萬千。 
天下無價父母心， <BR>萬金難換孝子吟。 <BR>自從阿爹死了後， <BR>阿燦生活擔肩頭。 
透早出門lu魚栽， <BR>chan蟳hou5蝦逐項來。<BR>尾暗kap人去牽罟， <BR>入門m7-bat叫艱苦。 
為著趁錢飼阿娘， <BR>透風落雨亦著行。 <BR>汗流滿面無怨嘆， <BR>只求趕緊來大漢。 
認真扑拚勤做工， <BR>向望後日會成人。 <BR>繼承阿爹e5心志， <BR>koh再討海去掠魚。 
就是福伯仔這種人 
台灣土地肥koh軟， <BR>平原曠闊濟田園。<BR>骨力勤儉做穡人， <BR>扑拚hou7咱好過冬。 
奈何年年有風颱， <BR>五穀常常受損害。 <BR>其中苦澀鹹酸甜，<BR>來去福伯仔 in兜鼻。 
福伯仔 chhoa7某hit一年， <BR>河水淹過溝仔墘。<BR>強風直掃無人影， <BR>大雨直chhiang5滿山坪。 
福伯仔目珠金金看， <BR>福姆仔暗暗搥心肝。 <BR>啥事兩人好日子， <BR>偏偏遇著歹代誌。 
佳哉福伯仔無khian3-sng2, <BR>猶原將姆仔娶過門。 <BR>入厝人客一下走， <BR>隨時相chhoa7巡田頭。 
Kiah8目一看面齊烏， <BR>稻若菜脯田若糊。 <BR>一番辛苦總泡湯， <BR>叫人怎樣心boe7酸？ 
人講樹頭若是在，<BR>m7驚樹尾做風颱。 <BR>扑折手骨若倒勇， <BR>m7驚心願天不從。 
福伯仔少年身勇健， <BR>福姆仔溫純肯扑拚。 <BR>兩人連心同奮發，<BR>田頭田尾度蜜月。 
天色未光就出門，<BR>無嫌天寒露水酸。 <BR>翻土ia7種so田草， <BR>風吹日曝汗那流。 
Im3肥掠蟲踏水車，<BR>日出做到日西斜。 <BR>人生風波雖無定， <BR>牛車輪邊鴛鴦行。 
皇天不負有心人， <BR>勤勞好夢會成真。 <BR>Hit年秋天漚心血，<BR>隔春稻穗粒粒結。 
田園五穀有收成， <BR>siang5時厝內亦添丁。 <BR>福伯仔開門迎雙喜， <BR>福姆仔苦盡甘來甜。 
Chun5--年福伯仔做五十， <BR>當日鋤頭猶teh khap。 <BR>今年換到福姆仔過， <BR>雙手猶原hoaN7田犁。 
就是福伯仔這種人，<BR>hou7咱年年好過冬。 <BR>骨力扑拚koh勤儉， <BR>三頓坐桌著數念。 
</HL>