<CL>
  Se3-kan pian3-chhian chin li7-hai7 <BR>Tek-choe7 Siong7-te3 toa7 chai-hai7 <BR>Se3-kan ou-am3 thang kiaN-hiaN5 <BR>Tioh8-ai3 sio2-sim soe3-ji7 kiaN5 
  Sin3-giong2 lou7-theng5 chin kng-beng5 <BR>KhiN5 Chu2 tiau5-tiau5 oe7 tek-seng3 <BR>U7 Chu2 in2-chhoa7 chin un2-tang3 <BR>M7-bian2 khoa3-lu7 lai5 choat8-bang7 
  Oa2-kho3 kiu3-chu2 u7 hok-khi3 <BR>Siong7-te3 keng2-soan2 e5 kiaN2-ji5 <BR>Ui7 Chu2 hoat kng tit Chu2 thiaN3 <BR>Siong7-te3 chiok-hok u7 iong2-kiaN7 
  Kiu3-chu2 sun7-hok8 lan2 ThiN-pe7 <BR>Ui7-tioh8 se2-kan cheng3 tai7-ke <BR>Hou7 lang5 teng3 ti7 sip8-ji7-ke3 <BR>Lau5 chhut po2-huih kiu3 tai7-ke 
  Kiu3-chu2 siaN-im chin khiam-pi <BR>Ui7-tioh8 choe7-jin5 siu7 chham2-si2 <BR>Siong7-te3 hoat toa7 e5 siu7-khi3 <BR>Choe7-jin5 eng-kai tioh8-ai3 si2 
  Chu2 kong2 in sou2 choe3 in m7-chai <BR>Pe7 ah li2 tioh8 sia3-bian2 in <BR>Kiu3-chu2 hi-seng lan2 ai3 chai <BR>Hou7-lang5 siong-sim lau5 bak8-sai2 
  Chu2 beh siok8-hoe5 lan2 chiong-lai5 <BR>Lan2 choh-lang5 tioh8-ai3 khiam-pi <BR>M7-thang o-lo2 lan2 ka-ki7 <BR>Siong7-te3 hoaN-hi2 e5 kiaN2-ji5 
  Chiah oe7 tiam3 Chu2 e5 sin-piN <BR>Kiu3 lan2 leng5-hun5 m7-bian2 si2 <BR>Lan2 tioh8 kam2-sia7 lai5 o-lo2 <BR>M7-thang kou-hu7 Chu2 kong-lo5
  Chu2 lai5 se3-kan chiaN5-choe3 lang5 <BR>Thoa-boa5 lo5-khou2 long2 saN-tang5 <BR>Bo5 liah8 ka-ki7 si7 kun-ong5 <BR>Sun7-hok Siong7-te3 hou7 lang5 hai7
  Hou7-lang5 khoaN3-khin m7 eng-kai <BR>Chu2 e5 siu7 khou2 lan2 ai3 chai <BR>Kiu3-chu2 sun7-hok tui3 pe7 lai5 <BR>Lan2 tioh8 chai choe7 kin2 hoe2-kai2
  Chu2 beh siok8-hoe5 lan2 chiong-lai5 <BR>Se3-kan ou-am3 thang kiaN-hiaN5 <BR>Lan2 tioh8 keng2-seng2 soe3-ji7 kiaN5 <BR>Te3 Chu2 kha-pou7 ai3 si3-chiaN3
  Mou5-kui2 hiong-ok m7-bian2 kiaN <BR>Siong7-te3 chian3 kah hou7 lan2 chheng7 <BR>Chiu7 u7 iong2-kam2 khi3 chian3-cheng <BR>Tui3-tek beh lai5 chin li7-hai7
  Siong7-te3 lai7-kiam3 kah i thai5 <BR>Hou7 i chai choe7 kin2 hoe2-kai2 <BR>Chu2 beh siok8-hoe5 lan2 chiong-lai5.
</CL>
<HL>

世間變遷真厲害 <BR>得罪上帝大災害 <BR>世間烏暗thang驚惶 <BR>著ai3小心細膩行 
信仰路程真光明 <BR>KhiN5主tiau5-tiau5 會得勝 <BR>有主引chhoa7 真穩當 <BR>M7免掛慮來絕望 
倚靠救主有福氣 <BR>上帝揀選e5子兒 <BR>為主發光得主疼 <BR>上帝祝福有勇健 
救主順服咱天父 <BR>為著世間眾大家 <BR>Hou7人釘ti7 十字架 <BR>流出寶血救大家 
救主聲音真謙卑 <BR>為著罪人受慘死 <BR>上帝發大e5受氣 <BR>罪人應該著ai3死 
主講in 所做in m7知 <BR>父--ah你著赦免in <BR>救主犧牲咱ai3知<BR>Hou7人相信流目屎 
主beh贖回咱將來 <BR>咱做人著ai3謙卑 <BR>M7-thang o-lo2咱家己 <BR>上帝歡喜e5子兒 
才會tiam3 主e5身邊 <BR>救咱靈魂m7免死 <BR>咱著感謝來o-lo2 <BR>M7-thang辜負主功勞 
主來世間成做人 <BR>拖磨勞苦攏相同 <BR>無liah8 家己是君王 <BR>順服上帝hou7人知 
Hou7人看輕不應該 <BR>主e5受苦咱ai3知<BR>救主順服對pe7來 <BR>咱著知罪緊悔改 
主beh贖回咱將來 <BR>世間烏暗thang驚惶 <BR>咱著警醒細膩行 <BR>Te3主腳步ai3四正 
魔鬼兇惡m7免驚<BR>上帝戰甲hou7咱穿<BR>就有勇敢去戰爭 <BR>對敵beh來真厲害 
上帝利劍kap伊thai5 <BR>Hou7伊知罪緊悔改 <BR>主beh贖回咱將來 
</HL>