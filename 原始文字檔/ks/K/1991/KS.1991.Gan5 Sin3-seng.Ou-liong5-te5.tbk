<CL>
  Ou-liong5-te5, ou-liong5-te5, phang-phang e5 ou-liong5-te5. <BR>  Thau3-cha2 lim chit8-poe7, <BR>  Jun7-au5 kam chhui3-boe2, <BR>  Hou7 lin2 chit8-jit8 kang-chok cheng-sin5 ke pah-poe7. 
  Ou-liong5-te5, ou-liong5-te5, sio-sio e5 ou-liong5-te5. <BR>  Png7-au7 lim chit8-poe7, <BR>  Sia3 iu5 chheng hoe3-te2, <BR>  Hou7 lin2 sin-khu iong2-kiaN7 sui5-e5 chiah8 pah-hoe3. 
  Chhun-te5 chheng-beng5 sang3 chiuN7-chhi7, Tang-te5 siu-boe2 thin7 koe3-ni5. <BR>  Tai5-oan5 po2-to2 tit thian-thiong5, Su3-kui3 chhu3-chhu3 phiau te5-hiong. <BR>  It-sim liong2-hioh8 chheng siong7-teng2, ou-liong5 beh lim tioh8 tang3-teng2. <BR>  ChheN-te5 bi7-phang sek-ti3 sui2, Sek8-te5 loh8-pak pi5-tou2 khui. 
  Ou-liong5-te5, ou-liong5-te5, tang3-teng2 e5 ou-liong5-te5. <BR>  U7 lang5-kheh lai5 che7, <BR>  ChhiaN2 i lim chit8-poe, <BR>  Koh khah bo5-ian5 e5, khui-chhui3 ma7 ho2 kong2-oe7. 
  ( Tai5-oan5 Kau3-hoe7 Kong-po3 te7 2069 ki5, 1991 ni5, 10 goeh8 ) 
  (Gan5 Sin3-seng Tai5-gi2 Bun5-hak8 soan2, 2002 ni5 Chin-peng5 Khi3-giap8 Chhut-pan2) 
</CL>
<HL>

烏龍茶，烏龍茶，芳芳e5烏龍茶。 <BR>透早lim一杯， <BR>潤喉甘嘴尾， <BR>Hou7 lin2一日工作精神加百倍。 
烏龍茶，烏龍茶，燒燒e5烏龍茶。 <BR>飯後lim一杯， <BR>Sia2油清貨底， <BR>Hou7 lin2身軀勇健隨e5食百歲。 
春茶清明送上市，冬茶收尾thin7過年。 <BR>台灣寶島得天寵，四季處處飄茶香。 <BR>一心兩葉稱上等，烏龍beh lim著凍頂。 <BR>ChheN茶味芳色緻sui2,熟茶落腹脾肚開。 
烏龍茶，烏龍茶，凍頂e5烏龍茶。 <BR>有人客來坐， <BR>請伊lim一杯， <BR>Koh較無緣--e5,開嘴ma7好講話。 
（台灣教會公報第2069期，1991年10月） 
（顏信星台語文學選，2002年真平企業出版） 
</HL>