<CL>
  Goa2 siong7-ai3 tiam7-tiam7 kiaN5 <BR>  Tng5-tng5-tng5 e5 hai2-hoaN7 <BR>  Jit8-chhut jit8-loh8 long2 ti7 hia <BR>  Kou3 goan2 un-a2 kap iam5-tiaN5 <BR>  Kou3 goan2 bin5-bang7 e5 se3-han3 <BR>  Kou3 goan2 chit8-chng e5 seN3-mia7 
  Siau3-lian5 e5 si5 goan2-hiong hit-tiau5 <BR>  Iong2-iong2-iong2 e5 hai2-hoaN7 <BR>  Lok8-kou2-chioh8 thou5-piah kau7-kau7-kau7 <BR>  Ui7 goan2 sio2-sio2 e5 chng-thau5 <BR>  Tong3 chui2-tiong3 tong3 khe-lau5 
  I u7-si5 phoa3-khang <BR>  I u7-si5 pang-poaN5 <BR>  Hiong-chhin si7-toa7 chiok-sioh8 chiok8-thiaN3 
  KiaN5 ti7 hong-thau3 e5 hai2-piN <BR>  Hai2-chiau2 iu5-goan5 chit8 chiah chih chiah <BR>  Cha2-am3 poe-lai5 poe-khi3 
  Hian7-chai7 tit8-tit8 e5 ang5-mng5-thou5-hoaN7 <BR>  I2-keng bo5 phau3-tai5 cho3-phoaN7 <BR>  Bo5 thiaN-tioh8 phong7-chun5-a2 siaN <BR>  Bo5 khoaN3-tioh8 pou3-phang5-iaN2 
  KiaN5 ti7 hong5-hun e5 hai2-hoaN7 <BR>  KhoaN3 goan2 hng7-hng7 e5 chng-thau5 <BR>  Siau-sit e5 tek-a2 li5-pa <BR>  Tiam7-tiam7 ni5-lau7 e5 ang5-hia7 <BR>  Chit8 chang5 hong-siaN e5 mou5-hong5-a2 <BR>  Chit8 phiN3 khang-khang e5 chng--a2-tiaN5 
</CL>
<HL>

我上愛恬恬行 <BR>長長長e5海岸 <BR>日落日出攏ti7 hia <BR>顧阮塭仔kap鹽埕<BR>顧阮眠夢e5細漢 <BR>顧阮一庄e5生命 
少年e5時阮鄉hit條 <BR>勇勇勇e5海岸 <BR>Lok8-kou2石塗壁厚厚厚<BR>為阮小小e5庄頭 <BR>擋水漲擋溪流 
伊有時破空 <BR>伊有時崩盤 <BR>鄉親序大足惜足疼 
行ti7風透e5海邊 <BR>海鳥猶原一隻一隻 <BR>早暗飛來飛去 
現在直直e5紅毛塗岸 <BR>已經無砲台做伴 <BR>無聽著phong7船仔聲 <BR>無看著布帆影 
行ti7黃昏e5海岸 <BR>看阮遠遠e5庄頭 <BR>消失e5竹仔籬笆 <BR>恬恬年老e5紅瓦 <BR>一欉風聲e5麻黃仔 <BR>一片空空e5磚仔埕 
</HL>