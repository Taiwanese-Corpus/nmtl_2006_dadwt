<CL>
   Chap8-poeh kou-niu5 hoe tng khui, <BR>   Bo5-nai7 hou7-lang5 sak cho3 tui, <BR>   Khun5-khiam7 ka3 kiaN2 bou5 khek-khui, <BR>   Thoan5-thong2 lu2-chu2 ho2 heng5-ui5。 
   Chit8-ke chap8-khau2 tiam3 Bang2-kah， <BR>   Peng-a2 giah8 chheng3 lai5 so-cha, <BR>   M7-na7 an3-ni ou-peh8 haN2 ， <BR>   Bo5-tai7-bo5-chi3 kiong5-pek ah， <BR>  Pin-pin piang3-piang3 ou-loan7 phah， <BR>   SiaN2-lang5 kaN2 kap in sio-piaN3 ? 
   ThiaN-kiN3 hong-siaN cheng3-lang5 kiaN， <BR>   Chhin-chhiuN7 koe-bu2 aN2 koe-kiaN2，<BR>   Lam2 kiaN2 heng-cheng5 lau7-bu2-thiaN3， <BR>   Chin put-heng7, kiaN kah phoa3-taN2！ 
   U7-sin lau3-the huih teh piaN3， <BR>   Ang-sai3 chau2-chong5 tioh8 piaN3 mia7, <BR>   Kai3-giam5 mi5, am3-bok8 bong-kiaN5， <BR>   Kho2-sioh i-seng bo5-te3 chhiaN2， <BR>   Tan2 kau3 i-seng lai5 chin2-thiaN， <BR>   Ou-hou ai-chai3 song3-sit mia7, <BR>   Pang3 chit8-tin7 kiaN2 choe3 I kiaN5， <BR>   Lang5 e5 mia7, thiN teh chu3-tiaN7 ? ! 
   Che poe2 boe7-khi3 e5 im-iaN2 ， <BR>   Che sim-chiaN5, li2 kam2 chai-iaN2 ? ! <BR>   Khiong2-pou3『Ji7-Ji7-Pat』Su7-kiaN7 ! <BR>   SiuN7 khi2-lai5, sim iau2 e7 thiaN3！ 
   Su7-kiaN7 hoat-seng gou7 he3 poaN3， <BR>   Ou-a e5 siu7 siu7 kong3-phoa3, <BR>   Gu5-chhia lak-lian2 khi chit8-poaN3， <BR>   Chai-lan7 lai5, taN beh an3-choaN2 ? <BR>   Hu7-kiam-bo2-chit ke ai3 hoaN7， <BR>   Gin2-a2 soe3-han3 tioh8 lang5 khoaN3， <BR>   Kou-put-chiong kou-ji5-iN7 toa3, <BR>   Tak8-jit the3-khun5 chiah lai5 chhoa7。 
   Che7 ti7 kou-ji5-iN7 chioh8-thui, <BR>   Lau7-bu2 im-iong5 chin-chiaN3 sui2, <BR>   Bak8-chiu chu3-sin5 khoaN3 hun5-lui2, <BR>   Na2-chhiuN7 I, peh8-hun5 chit8-tui, <BR>   Kam2-si7 li2 hoa3-sin e5 ui7 ? <BR>   A-bu2 ! tau3-te2 ti7 toh-ui7? 
   Thian-tong5 kap thiN-sai3 choe3-tui, <BR>   Bu5-han7 iu-siong sim-lai7 chhui, <BR>   PhiN7-chui2 bak8-sai2 si3-lam7 sui5, <BR>   Khat-bong7 li2 e5 thiaN3 pau-ui5 ! 
   Kou-ji5-iN7 lai7 gin2-a2-hiaN，<BR>   Phang-phang gu5-leng chhau3-phu2 piaN2， <BR>   Sio-Sio kiam5-be5 chit8-toa7-tiaN2， <BR>   Sun5-sim seng5-i3 lai5 kam2-sia7, <BR>   O-lo2 gim5-si chhut toa7-siaN, <BR>   『ThiN-pe7 kek8 toa7 koh chu5-pi, <BR>   Kam2-sia7 Li2 su3 goan2 chiah8-mih8, <BR>   Se2-kan ban7-lang5 Li2 iuN2-chhi7, <BR>   Chu2 thiaN3-thang3 eng2-oan2 bo5 li7』.
   Lau7-pe7 bo5-eng5 bo5 lai5 chhoa7, <BR>   Am2-mi5 ti7 kou-ji5-iN7 toa3, <BR>  Thau2-cha2 Ou-Ba-Sang2 teh hoah， <BR>   Hai7 goa2 kiaN kah phih8-phih8-chhoah， <BR>  Sio2-ti7 cha-am3 jio7 koh chhoa7, <BR>   Gin2-a3 sai2-jio7 chin phaiN2 ka3, <BR>   Goa2 sim chin leng2 chin tang7-taN3， <BR>   Goa2 ma7 m7-chai beh an3-choaN2 ? <BR>   Ki5-thai7 kin2 tng2-khi3 chhu3 toa3。 
   Goa7-ma2 tiaN7-tiaN7 lai5 thau-siam, <BR>   Kou-ji5-iN7 mng5-khau2-tiaN5 tham3, <BR>   Bak8-sai2 kam5 chhiu2-ng2-be2 tam5, <BR>   Tui3 goan2 cho7-gu7 e5 m7-kam, <BR>   Hou7 I khoa3-sim chin boe7-kham, <BR>   I hou7 goan2 e5 chiN3-ke2 kim-kam5, <BR>   Goa2 sim sio-loh8 tiN-bit kam.
   Chit8-chan3 chit8-chan3 poeh e5 kiaN2， <BR>   ChhiuN7 ou-a ki-ki ka-ka, <BR>   Chhe7 bo5 bu2-a thang ka7 chhiaN5， <BR>   Tian2-sit8 poe koan5 ka-ki7 piaN3， <BR>   Lou7-le5 ban7-ban7 ia7 tioh8 kiaN5，<BR>   Beng5-beng5 tiong thiN-pe7 A-pa, <BR>   I chan7 goan2 jit-jit tiong2-toa7, <BR>   I chiau3-kou3 goan2 long2 bo5 soah， <BR>   I e5 thiaN3 chhim koan5 kek toa7。 
</CL>
<HL>

十八姑娘花當開， <BR>無奈hou7人sak做堆， <BR>勤儉教子無剋虧， <BR>傳統女子好行為。 
一家十口tiam3艋胛， <BR>兵仔giah8槍來搜查， <BR>M7-na7按呢烏白haN2， <BR>無代無誌強迫押， <BR>Pin-pin-piang3-piang3烏亂拍， <BR>啥人敢kap in相拼？ 
聽見風聲眾人驚， <BR>親像雞母aN2雞子， <BR>攬kiaN2胸前老母疼， <BR>真不幸，驚kah破膽！ 
有身漏胎血teh piaN3， <BR>尪婿走chong5 tioh8拚命，<BR>戒嚴暝，暗目摸行， <BR>可惜醫生無te3請， <BR>等到醫生來診聽， <BR>嗚呼哀哉喪失命， <BR>放一陣子做伊行， <BR>人e5命，天teh註定？! 
這poe2 boe7去e5陰影， <BR>Che心情，你敢知影？！ <BR>恐怖『二二八』事件！ <BR>想起來，心猶會痛！ 
事件發生五歲半， <BR>烏鴉e5巢受kong3破， <BR>牛車落輪khi一半， <BR>災難來，taN beh按怎？ <BR>父兼母職家ai3 hoaN7， <BR>Gin2-a2細漢tioh8人看， <BR>姑不將孤兒院toa3 ， <BR>Tak8日退勤chiah來chhoa7。 
坐ti7孤兒院石梯， <BR>老母音容真正sui2, <BR>目睭注神看雲蕾， <BR>Na2像伊，白雲一堆， <BR>豈是你化身e5位？ <BR>阿母！到底ti7叨位？ 
天堂kap天使做堆， <BR>無限憂傷心內催， <BR>鼻水目屎四濫sui5 ， <BR>渴望你e5疼包圍！ 
孤兒院內gin2-a2兄， <BR>芳芳牛乳臭phu2餅， <BR>燒燒鹹糜一大鼎， <BR>純心誠意來感謝， <BR>O-lo2吟詩出大聲， <BR>『天父極大koh慈悲， <BR>感謝你賜阮食物， <BR>世間萬人爾養飼， <BR>主疼痛永遠無離』。 
老父無閒無來chhoa7, <BR>暗暝ti7孤兒院toa3, <BR>透早Ou-Ba-Sang2 teh喝， <BR>害我驚kah phih8-phih8 -chhoah， <BR>小弟昨暗尿koh chhoa7, <BR>Gin2-a2屎尿真phaiN2教， <BR>我心真冷真重擔， <BR>我ma7 m7知beh按怎？ <BR>期待緊轉去厝toa3。 
外媽定定來偷瞻， <BR>孤兒院門口埕探， <BR>目屎含手ng2尾tam5 ， <BR>對阮遭遇e5 m7甘， <BR>Hou7伊掛心真boe7堪，<BR>伊hou7阮e5 chiN3粿金含， <BR>我心燒烙甜蜜甘。 
一層一層八個kiaN2， <BR>像烏鴉吱吱ka-ka, <BR>Chhe7無母a2 thang ka7 chhiaN5， <BR>展翅飛高家己拼， <BR>路螺慢慢亦tioh8行， <BR>冥冥中天父阿爸， <BR>伊助阮日日長大， <BR>伊照顧阮攏無soah， <BR>伊e5愛深高極大。 
</HL>