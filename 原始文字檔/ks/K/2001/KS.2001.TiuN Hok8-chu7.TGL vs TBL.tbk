<CL>
  TGL chiu7-si7 Tai5-gi2 lang5, si7 e7-hiau2 kong2 Tai5-gi2 e5 lang5. <BR>  TBL si7 Tai5-bun5 lang5, si7 e7-hiau2 sia2 Tai5-bun5 e5 lang5. <BR>  Chit 2 chiong2 lang5 u7 sim2-mih8 bo5 kang7? 
  E7-hiau2 kong2 be7-hiau2 sia2, si7 goan5-su2 lang5, Eng-gi2 si7 prehistoric. <BR>  Goan5-su2 lang5 e7-hiau2 kong2 e5 tai7-chi3 bo5 kau3 giah8 thang ti7 hian7-tai7 iong7. <BR>  Kong2 liau2 m7 tioh8, ka-ki7 ma7 m7-chai. <BR>  An2-ne su-kho2 po2-nia2 be7 cheng-bit8! 
  Na7 bo5 cheng-bit8 e5 su-kho2 leng5 lek8, <BR>  Cho3 su7-giap8 beh seng5-kong, na7 m7-si7 bo5 kho2-leng5 chiu7-si7 chin oh. <BR>  E7-hiau2 kong2 koh e7-hiau2 sia2, ma7 bo5 tek-khak chiu7 e7 cheng-bit8. <BR>  Chong2-si7 u7 haN7-chhut thau5 chit8-pou7. 
  Na7 koh piaN3-si3 sia2, jin7-chin thak8, li2 tioh8 ju2 lai5 ju2 cheng-bit8. <BR>  Cheng-bit8 si7 hian7-tai7 lang5 e5 ki-pun2 siu-iong2; <BR>  Cheng-bit8 si7 TGL e5 li2-siong2; <BR>  Cheng-bit8 si7 TBL e5 bok8-phiau. 
  Ma7-si7 Tai5-oan5 lang5 siong7 chan2 e5 bu2-khi3 kap siong7 chhou e5 pun2-chiN5. <BR>  Hi-bang7 lan2 kap lan2 e5 kiaN2-sun long2-si7 TGL, ma7 si7 TBL. <BR>  Koh khah iau3-kin2..e5 si7 cheng-bit8 e5 Tai5-oan5 lang5! 
  (Tai5-oan5-ji7 chap8-chi3 te7 7 ki5, 2001 ni5 5 geh8) 
</CL>
<HL>

TGL就是台語人，是會曉講台語e5人。 <BR>TBL是台文人，是會曉寫台文e5人。 <BR>這2種人有甚mih無共？ 
會曉講be7曉寫，是原始人，英語是Prehistoric。 <BR>原始人會曉講e5代誌無夠額thang ti7現代用。 <BR>講了m7著，家己ma7 m7知。 <BR>An2-ne思考保領be7精密！ 
若無精密e5思考能力， <BR>做事業beh成功，若m7是無可能就是真oh。 <BR>會曉講koh會曉寫，ma7無的確就會精密。 <BR>總是有haN7出頭一步。 
若koh拚勢寫，認真讀，你著愈來愈精密。 <BR>精密是現代人e5基本收養； <BR>精密是TGL e5理想； <BR>精密是TBL e5目標。 
Ma7是台灣人上讚e5武器kap上粗e5本錢。<BR>希望咱kap咱e5子孫攏是TGL，ma7是TBL。 <BR>Koh較要緊--e5是精密e5台灣人！ 
(台灣字雜誌第7期，2001年5月) 
</HL>