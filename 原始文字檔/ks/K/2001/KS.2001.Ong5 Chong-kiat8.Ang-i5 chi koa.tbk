<CL>
  Ka7 goa2 chhoe7 chit8 chang5 u7-ng2 e5 Chhi3-tang5-chhiu7 kha <BR>  Hou7 goa2 seh8--chit8-e5 hou7 goa2 khia7--chit8-e5 <BR>  Hou7 goa2 che7--chit8-e5 <BR>  Hou7 goa2 ka-ti7 chit8-e5 liam7-koa <BR>  Goa2 beh kio3 Thou2-te7-kong lai5 thiaN 
  Goa2 beh mng7 ThiN-kong-peh--a2 si7 an2-choaN2 <BR>  Lai5 ka7 goa2 kong2 chheng-chho2 <BR>  Goan2 e5 chou2-sian goan2 e5 kiaN2-sun--ah <BR>  Si7 chau2-khi3 lek8-su2 e5 to2 chit8-jiah 
  Si7 an2-choaN2 Kong-kai3 lai5 pian3-seng5 ang5-mng5-thou5-piah <BR>  Si7 an2-choaN2 goan2 hiong e5 Mui5-hoe-lok8 chau2 kah long2 bo5 khoaN3 iaN2 <BR>  Si-la-ia peN5-pou e5 kiaN2-sun--oe3 <BR>  Lan2 goan5-hiong e5 thou2-te7 si7-m7-si7 i2-keng tiong3-tok8 <BR>  Lan2 goan5-hiong e5 seN3-mia7 si7-m7-si7 sui5 hai2-chui2 si3-soaN3 <BR>  Lan2 goan5-hiong e5 chou2-hoeh si7-m7-si7 iu5-goan5 leh8 liu5-thoan5 
  Lin2 tak8-ke koaN2-kin2 lai5 khoaN3 <BR>  Chit8 tiau5 eh8-eh8-eh8 thou5 kah soa <BR>  Iau2 chun5 kui2 chiah chhan5-kap-a2 <BR>  Hou3 long5-ioh8 thau7 bo5 si2 <BR>  Cho3-hoe2 ti7 hia chhoan2-khui3 oah8-mia7 thoa-boa5 
  Ti7 loh8-hou7-thiN e5 am3-me5 leh ap8-ap8-ap8 <BR>  Goa2 iong7 sio-chiu2 pun-nng5 cheng-cheng lam7-lam7 cho3-hoe2 <BR>  Hian3 hou7 lan2 chit-te3 chou2-sian han-chu5 e5 thou2-te7 <BR>  Lai5 ak hou7 goan2 sou2-u7 e5 chhiu7-chang5 kah chhau2-hoe 
  Sou2-u7 seN3-mia7 long2-si7 A-lip8-chou2 e5 kiaN2-sun <BR>  Goa2 chhiaN2 lan2 A-lip8-chou2 e5 seng3-leng5 koh-chai3 kang3-lim5 <BR>  KoaN2-chhut thun-chiah8 goan5-hiong bun5-hoa3 e5 toa7-koai3-siu3 <BR>  Kio3-cheN2 kiaN2-sun ti7 ngou2-hoe-chap8-sek e5 hun-be5 <BR>  Thau2-khui khun2-pak8 lek8-su2 thou2-te un7-mia7 e5 toa7-soh <BR>  Hou7 goan2 chou2-sian e5 khe-chui2 koh u7 goan5-hiong e5 hi5-he5 
</CL>
<HL>

Ka7我chhoe7一欉有蔭e5莿桐樹腳 <BR>Hou7我seh8一下hou7我企一下 <BR>Hou7我坐一下 <BR>Hou7我家己一個唸歌 <BR>我beh叫土地公來聽 
我來問天公伯仔是an2-choaN2 <BR>來共我講清楚 <BR>阮e5祖先阮e5子孫--a <BR>是走去歷史e5 to2一jiah 
是an2-choaN2公廨來變成紅毛塗壁 <BR>是an2-choaN2阮鄉e5梅花鹿走kah攏無看影 <BR>Se-la-ia平埔e5子孫oe3 <BR>咱原鄉e5土地是m7是已經中毒 <BR>咱原鄉e5生命是m7是隨海水四散 <BR>咱原鄉e5祖血是m7是猶原leh流傳 
Lin2逐家趕緊來看 <BR>一條--a隘隘隘e5塗kah沙 <BR>Iau2存幾隻田kap仔 <BR>Hou7農藥毒無死 <BR>做伙ti7 hia喘氣活命拖磨 
Ti7落雨天e5暗暝leh ap8- ap8- ap8 <BR>我用燒酒檳榔cheng-cheng lam7-lam7做伙 <BR>獻hou7咱這塊祖先蕃薯e5土地 <BR>來沃hou7阮所有e5樹欉kah草花 
所有生命攏是咱阿立祖你e5子孫 <BR>我請咱阿立祖你e5靈聖koh再降臨 <BR>趕出吞食原鄉文化e5大怪獸 <BR>叫醒子孫ti7五花雜色e5暈迷 <BR>解開綑縛歷史土地運命e5大索 <BR>Hou7阮祖先e5溪水koh有原鄉e5魚蝦 
</HL>