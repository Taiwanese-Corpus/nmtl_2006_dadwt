<CL>
  KiaN5-koe3 <BR>  Hai2-ka-tang o5-khak-a2 e5 sio2-lou7 <BR>  KiaN5-koe3 <BR>  Lou5-tek-a2 chhan-chheN-a2 <BR>  Hoat moa2-moa2 e5 un-a2-hoaN7 <BR>  Lai5 kau3 goan2 a-bo2 <BR>  Chit-si3-lang5 i5-it e5 thou2-te7 
  Goan2 a-bo2 chit8-si3-lang5 <BR>  M7-chai siaN2-mih8 si7 sou3-iu2-koan5 <BR>  M7-chai siaN2-mih8 si7 pang5-te7-san2 <BR>  M7-chai siaN2-mih8 si7 thou2-te7 cheng-tat8 
  Goan2 a-bo2 leh khun3 e5 thou3-te7 <BR>  ChhiN-chhiN e5 chhau2-pou <BR>  Kiam5-kiam5 e5 hai2-hong <BR>  Bo5-me5 bo5-jit8 <BR>  Liam7-tioh8 bo5-thau5 bo5-boe2 e5 si 
  Goan2 a-bo2 e5 thou2-te7 <BR>  Bo5 te7-ke3-soe3 <BR>  Bo5 pang5-koan-soe3 <BR>  Bo5 cheng7-tat8-soe3 <BR>  Chi2-u7 am3-si5 <BR>  I siong7-ai3 koan-chheN bang7-tau2 e5 thiN <BR>  I u7 chit8-phiN3 <BR>  Hai2-khau2 hong-hun5 bo5-theng5 e5 thiN 
</CL>
<HL>

行過<BR>海茄冬蚵殼仔e5小路 <BR>行過<BR>蘆竹仔田青仔 <BR>發滿滿e5塭仔岸 <BR>來到阮阿母 <BR>這世人唯一e5土地 
阮阿母一世人 <BR>M7知啥mih是所有權 <BR>M7知啥mih是房地產 <BR>M7知啥mih是土地增值 
阮阿母leh睏e5土地 <BR>青青e5草埔 <BR>鹹鹹e5海風<BR>無暝無日 <BR>唸著無頭無尾e5詩 
阮阿母e5土地 <BR>無地價稅 <BR>無房屋稅 <BR>無增值稅 <BR>只有暗時 <BR>伊上愛觀星望斗e5天 <BR>伊有一片 <BR>海口風雲無停e5天 
</HL>