<CL>
  Goa2 si7 1 chiah Tai5-oan5-kau2 <BR>Kha-kut lo3-lo3 chin gau5 chau2 <BR>kha-te5-a2 chhiuN7 kiuN-a2 kha <BR>Boe2-a2 khiau3-khiau3, oan-oan khiau-khiau <BR>Kai3-seng5 liam5-lek8-a2, e7-sai2-chit koah-chhau2 <BR>Chih8-pan ou-ou si7 tek8-sek, Lai7-hang5-lang5 1 khoaN3 put-tit-liau2 <BR>o-lo2 goa2 si7 chiaN3-kang2 e5 Tai5-oan5-kau2 
  ................................ 
  Goa2 si7 1 chiah Tai5-oan5-kau2 <BR>HiN7-a2 kia7-kia7,ou phiN7-kong2, saN-kak bak8 <BR>Kha-thiau7 tng5 koh tit8, Koan5-tou7 u7-kau3 <BR>lai7-hang5-lang5 o-lo2 u7 heng5-ui <BR>goa7-hang5--e5 kong2 goa2 ok-khiak8-khiak8 <BR>Sui5-bong2 phaiN2-khoaN3-bin7 <BR>Chhu3-lai7 kou3 tiau5-tiau5 
  Lang5-lai5-kheh-khi3 <BR>Goa2 e7-hiau2 hom2, hom2, hom2 <BR>Po3-ko3 chu2-lang5: lang5-kheh lai5-kau3 <BR>Lai7-sim chu5-pi m7-bat ka7-lang5 ka7 <BR>chu2-lang5 o-lo2 goa2 chin bat tai7-chi3 <BR>In-ui7 Goa2 si7 1 chiah Tai5-oan5-kau2 
  .................................... 
  Goa2 si7 1 chiah Tai5-oan5-kau2 <BR>m7-si7 Jit8-pun2 chhiu-tian5-khian2 <BR>ma7 m7-si7 Pak-kiaN hou5-li5-kau2 <BR>iah8-si7 chha5-khian2, thou2-sah phou2-me2-a2 kau2 <BR>In long2-si7 goa7-lai5-kau2 <BR>u7--e5 beh sio-phah <BR>u7--e5 hou7-lang5 khoaN3-sui2 cho3 thiong2-but8 <BR>u7--e5 sui5-bong2 e7 kou3-ke <BR>m7-koh be7-hiau2 kou3 chng-thau5 
  Kan-na7 Goa2 ---- Tai5-oan5-kau2 <BR>Tu5-liau2 kou3-chhu3 i2-goa7 <BR>koh e7 chng-thau5 chhu3-au7 <BR>sun5-thau5 khoaN3-boe2 <BR>m7-hou7 phaiN2-lang5 tah8-kha-kau3 <BR>Goa2 u7 sia7-khu koan-liam7 <BR>Goa2 chai-iaN2 kha-tah8-sit8-te7 <BR>liau2-kai2 Tai5-oan5 si7 Goa2-tau <BR>sou2-i2 Goa2 si7 chiaN3-kang2 e5 Tai5-oan5-kau2 
  ........................ 
  Goa2 si7 1 chiah Tai5-oan5-kau2 <BR>ng3-bang7 goa7-lai5- -e5 hiaN-ti7 chi2-moai7 <BR>Na7 beh Tai5-oan5 khia7-khi2 <BR>Tio7 ai3 loh8-thou5 teng3-kin <BR>chiong Tai5-oan5 khoaN3-cho3 Lan2-tau <BR>m7-thang kan-na7 siuN7-beh loh8-hioh8 kui-kin <BR>siau3-siuN7 beh tng2-khi3 hng7-hng7 ki3-ti3 e5 goan5-hiong 
  Lan2 lai5 saN-kap keng-eng5 <BR>Tai5-oan5 chit-te3 han-chi5-hng5 <BR>Hou7 I ong7-ong7 seN-thoaN3 hoat-tian2 be7 hoat chap8-chhau2 <BR>an2-ni Lan2 tio7 long2-si7 Tai5-oan5-kau2 
  ................................ 
  Goa2 si7 1 chiah Tai5-oan5-kau2 <BR>m7-bian2 koh kong2 <BR>khah ai3 ma7 ai3 Gun2-tau <BR>chia u7 Gun2-e5 thou2-te7 gi2-gian5 bun5-hoa3 <BR>ng3-bang7 u7 Tai5-oan5-sim e5 goa7-lai5-kau2 <BR>e7-tang3 kap Gun2 kang7-sim lai5 chhong3-cho7 <BR>Lan2 Tai5-oan5 e5 sin bun5-hoa3 <BR>e7-tang3 ti7 kok-che3 khia7-khi2 <BR>chiaN5-cho3 u7 chun-giam5 u7 li2-siong2 e5 kok-ka 
  Lin2 kam2 chai-iaN2 Goa2 e5 mia5 <BR>Gun2 chu2-lang5 kio3 Lah-jih <BR>I ka7-goa2 ho7-cho3 Theh-lih <BR>I si7 Tai5-oan5-lang5 <BR>Goa2 si7 Tai5-oan5-kau2. 
</CL>
<HL>

我是一隻台灣狗 <BR>腳骨lo3-lo3真gau5走 <BR>腳蹄仔像羌仔腳 <BR>尾仔翹翹，彎彎曲曲 <BR>Kai3-seng5鐮lek8仔，e7-sai2-chit割草<BR>舌斑烏烏是特色，內行人一看不得了 <BR>o-lo2我是正港e5台灣狗 
.............................. 
我是一隻台灣狗 <BR>耳仔崎崎，烏鼻管，三角目 <BR>腳柱長koh直，懸度有夠 <BR>內行人o-lo2有形威 <BR>外行--e5講我惡khiak8-khiak8 <BR>雖罔歹看面 <BR>厝內顧tiau5-tiau5
人來客去 <BR>我會曉hom2,hom2,hom2 <BR>報告主人：人客來到 <BR>內心慈悲m7-bat ka7人咬 <BR>主人o-lo2我真bat代誌 <BR>因為我是一隻台灣狗 
.................................. 
我是一隻台灣狗 <BR>m7是日本秋田犬 <BR>ma7 m7是北京狐狸狗<BR>iah8是柴犬，土sah博美仔狗<BR>In攏是外來狗 <BR>有--e5 beh相扑 <BR>有--e5 hou7人看sui2做寵物 <BR>有--e5雖罔會顧家 <BR>m7-koh be7曉顧庄頭 
Kan-na7我----台灣狗 <BR>除了顧厝以外 <BR>koh會庄頭厝後 <BR>巡頭看尾<BR>m7-hou7歹人踏腳到 <BR>我有社區觀念 <BR>我知影腳踏實地 <BR>了解台灣是我兜 <BR>所以我是正港e5台灣狗 
...................... 
我是一隻台灣狗 <BR>向望外來--e5兄弟姊妹<BR>若beh台灣企起 <BR>就ai3落塗釘根 <BR>將台灣看做咱兜 <BR>m7-thang kan-na7想beh落葉歸根 <BR>數想beh轉去遠遠記智e5原鄉
咱來相kap經營 <BR>台灣這塊蕃薯園 <BR>Hou7伊旺旺生湠發展be7發雜草 <BR>an2-ni咱就攏是台灣狗 
.............................. 
我是一隻台灣狗 <BR>m7免koh講 <BR>較ai3 ma7 ai3阮兜<BR>chia有阮e5土地語言文化 <BR>向望有台灣心e5外來狗 <BR>會當kap阮共心來創造 <BR>咱台灣e5新文化 <BR>會當ti7國際企起 <BR>誠做有尊嚴有理想e5國家
Lin2感知影我e5名 <BR>阮主人叫Lah-jih <BR>伊ka7我號做Theh-lih <BR>伊是台灣人<BR>我是台灣狗。 
</HL>