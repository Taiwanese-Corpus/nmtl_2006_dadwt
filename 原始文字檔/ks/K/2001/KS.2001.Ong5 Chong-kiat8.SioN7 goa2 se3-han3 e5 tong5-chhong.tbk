<CL>
  Si3-chap8 hoe3 i2-au7 <BR>  Li2 si7 m7 si7 <BR>  U7 si5-chun7 siuN7-khi2 <BR>  Lan2 se3-han3 hai2-piN e5 jit8-chi2 
  Im-am3-si5 <BR>  Kim-sih-sih e5 chhiN <BR>  Chhin-chhioN7 sin5 e5 bak8-chiu <BR>  Sin5-sin5-pi3-pi3 <BR>  Kong2-chhut choe7-choe7 sit-thoan5 e5 kou3-su7 
  hu3-hu3-kio3 e5 hai2-hong <BR>  Iu3-iu3 e5 sin-khu <BR>  Kng-thau5 e5 cha-pou-gin2-a2 <BR>  Tng5-thau5-chang e5 cha-bou2-gin2-a2 <BR>  Si7 li2 <BR>  Si7 goa2 <BR>  PhaiN7 chheh-pau e5 heng5-iaN2 
  Tek-a2-kio5 lan2 u7 kiaN5--koe3 <BR>  Thang3 Sai-pou-lai7 e5 lou7 <BR>  Mou5-hong5-a2, gu5-chhia <BR>  Han-chu5, ioN5-chhang, thou5-tau7 
  Chhiah-kha e5 gin2-a2 <BR>  Tah8 liang5-liang5 e5 tou5 <BR>  Li2 sim-koaN-lai7 leh sioN7 siaN2 hoe3 <BR>  Eng3-chhai3,pu5-a2 iah-si7 chhai3-koe 
  Bio7-tiaN5 thau5-cheng5 <BR>  SiaN2-mih8 si5-chun7 u7 pou3-te7-hi3 <BR>  SiaN2-mih8 si5-chun7 u7 koa-a2 -hi3 <BR>  Kong-kho3 choe7 <BR>  KhoaN3 chit8-chhut-a2 hi3 <BR>  Kam2 u7 siaN2 mih8 
  Thang3 ChiN2-a2-kha <BR>  Iam5-tiaN5 kau, hoaN7-a2-lou7 <BR>  Kiam5-kiam5 e5 hong <BR>  Chhiah-iaN7-iaN7 e5 jit8-thau5 <BR>  Chhau2-te7-gin2-a2 e5 piau-chi3 <BR>  Long2 si7 phak8 kah ou-ou-ou <BR>  Li2 kong2 si7 m7 si7 
  Tng5-tng5 e5 kau-kiN5 <BR>  Hit peng5 kang2-pak <BR>  Hoe2-chun5-a2 i2-keng sai2 jip8 lek8-su2 <BR>  Chit8 lui2 chit8 lui2 tng2--lai5 e5 pou3-phang5 <BR>  Toa7-lang5 bo5 eng5 <BR>  Gin2-a2 iah8 bo5 eng5 
  Chit8 tai5 chit8 tai5 e5 iam5-chhia <BR>  Chit8 teng2 chit8 teng2 e5 chhau2-leh8-a2 <BR>  Tit8-tit8 e thih-ki-lou7 <BR>  Jit8-thau5 loh8-hai2 i2-cheng5 <BR>  Kui-ke cho3-hoe2 lai5 phah-piaN3 
  Sai-peng5 e5 thiN-piN <BR>  Pian3-lai5 pian3-khi3 e5 hun5 <BR>  U7 Sng-ngou7-khong <BR>  U7 Gu5-mou5-ong5 <BR>  Khe3 lai5 khe3 khi3 chit8-toa7-tin7 <BR>  Chhin-chhioN7 beh tng2-khi3 chiah8 am3-tng3 
  Chian3-cheng lau5--loh8-lai5 e5 hong5-khong-ho5 <BR>  Toa7-lang5 kong2 in chau2 sau3-sia7 e5 kou3-su7 <BR>  Gin2-a2 hun nng7 kok <BR>  Lan2 lai5 Chhian-pah-lah <BR>  Li2 Chin-peng5 goa2 Su3-long5 <BR>  Po-le5-chu ang-a2-phiau <BR>  Chhu2 gu5 hou2 thou3 leng5 choa5 be2 ioN5 
  U7 chit8-pian3 <BR>  Hioh-joah8 e5 thau3-cha2-si5 <BR>  Nou2-su khah ban7 lai5 <BR>  Tak8-ke hoaN-hoaN-hi2-hi2 <BR>  Chu7 pan7 chiap-lek8-pi2-sai3 <BR>  Lian5 Nou2-su lai5 iah long2 m7 chai 
  Li2 sioN7 <BR>  Hit-pian3 siaN2-lang5 <BR>  Hou7 nou2-su kong3 siong7 li7-hai7 
  “Hoan3-kong hoan3-kong <BR>  Hoan3-kong ta2-lu2 chhi2” <BR>  “Ta3-tau3 o2-kho2 <BR>  Hoan3 kong2-chhan3 hoan3 kong2-chhan3” <BR>  Si7 hak8-hau7 ka3 lan2 e5 koa-siaN 
  Ti7 lan2 m7-chai thiN m7-chai te7 e5 si5<BR>  ThiN-kong-peh..a2 long2-u7 thiaN--tioh8 <BR>  Li2 kong2 <BR>  Lan2 u7 kou2-chui bo5 kou2-chui 
</CL>
<HL>

四十歲以後 <BR>你是m7是 <BR>有時陣想起 <BR>咱細漢海邊e5日子 
陰暗時 <BR>天頂金sih-sih e5星 <BR>親像神e5目珠 <BR>神神祕祕 <BR>講出濟濟失傳e5故事 
Hu3-hu3叫e5海風 <BR>幼幼e5身軀 <BR>光頭e5查甫囡仔 <BR>長頭鬃e5查某囡仔 <BR>是你 <BR>是我 <BR>PhaiN7冊包e5形影 
竹仔橋 咱有行過 <BR>Thang3西埔內e5路 <BR>麻黃仔、牛車 <BR>番薯、洋蔥、土豆 
赤腳e5囡仔 <BR>踏涼涼e5塗 <BR>你心肝內leh想啥貨 <BR>蕹菜、瓠仔抑是菜瓜 
廟埕頭前 <BR>啥mih時陣有布袋戲 <BR>啥mih時陣有歌仔戲<BR>功課濟 <BR>看一齣仔戲 <BR>Kam2有啥物 
Thang3井仔腳 <BR>鹽埕溝、岸仔路<BR>鹹鹹e5風 <BR>赤iaN7-iaN7 e5日頭 <BR>草地囡仔e5標誌 <BR>攏是曝kah烏烏烏 <BR>你講是m7是 
長長e5溝墘 <BR>Hit爿港北 <BR>火船仔已經駛入歷史 <BR>一蕊一蕊轉來e5布帆 <BR>大人無閒 <BR>囡仔亦無閒 
一台一台e5鹽車 <BR>一頂一頂e5草笠仔 <BR>直直e5鐵枝路 <BR>日頭落海以前 <BR>歸家做伙來拍拚 
西爿e5天邊 <BR>變來變去e5雲<BR>有孫悟空 <BR>有牛魔王 <BR>擠來擠去一大陣 <BR>親像beh轉去食暗頓 
戰爭留落來e5防空壕 <BR>大人講in走掃射e5故事<BR>囡仔分兩國 <BR>咱來「Chhian-pah-lah」 <BR>你真平 我四郎 <BR>玻璃珠 尪仔標 <BR>鼠牛虎兔龍蛇馬羊 
有一遍 <BR>歇熱e5透早時 <BR>老師較慢來 <BR>逐家歡歡喜喜 <BR>自辦接力比賽 <BR>連老師來亦攏m7知 
你想 <BR>Hit遍啥人<BR>Hou7老師摃上厲害 
「反攻反攻 <BR>反攻大陸去」 <BR>「打倒俄寇 <BR>反共產 反共產」 <BR>是學校教咱e5歌聲 
Ti7咱m7知天m7知地e5時 <BR>天公伯--a攏有聽著 <BR>你講 <BR>咱有古錐無古錐 
</HL>