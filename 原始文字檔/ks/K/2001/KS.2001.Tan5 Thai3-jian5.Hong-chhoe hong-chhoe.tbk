<CL>
  Li2 si7 hong-chhoe, <BR>  Goa2 si7 chhan5-le5. <BR>  Li2 toa7-phoe, <BR>  Goa2 se3-boe2. <BR>  Li2 ti7 thiN-teng2 leh poe, <BR>  Goa2 ti7 thou5-kha leh pe5. <BR>  Goa2 bo5 beh koh thau5 le5-le5. 
  Pai3-thok hong-chhoe ka7 goa2 khan leh, <BR>  Poe kau3 chiok-koan5-e5 hun5-te7, <BR>  Pai3-hong2 Ia5-sou ThiN-pe7, <BR>  Chin3-ki Giok8-hong5 Siong7-te3. <BR>  Tiam3 thian-teng5 cho3-kheh, <BR>  Lim-tioh8 sian-chhau2-te5, <BR>  An3 thiN-teng2 khoaN3 loh8 thiN-e7, <BR>  KhoaN3-chheng se3-kai3-e5 it-chhe3. 
  Goan2 bo5 beh koh tng2-lai5 e7-te2, <BR>  KhoaN3 lang5 ui7-tioh8 mia5 leh sio-chheN, <BR>  KhoaN3-lang5 ui7-tioh8 li7 oan-ke, <BR>  U7-ti3-hui7-e5 lang5 pian3-cho3 a-se. 
(Tai5-oan5 Hiong-thou2 Chap8-chi3 te7 50 ki5, 2001 ni5 11 goeh8)
</CL>
<HL>

你是風吹， <BR>我是田螺。<BR>你大批， <BR>我細尾。 <BR>你ti7天頂leh飛， <BR>我ti7塗腳leh pe5。 <BR>我無beh koh頭le5-le5。 
拜託風吹ka7 我牽--leh， <BR>飛到足懸e5 雲地， <BR>拜訪耶穌天父， <BR>晉見玉皇上帝。 <BR>Tiam3天庭做客，<BR>Lim 著仙草茶， <BR>按天頂看落天下， <BR>看清世界e5 一切。 
阮無beh koh轉來下底， <BR>看人為著名leh 相爭， <BR>看人為著利冤家， <BR>有智慧e5人變做阿西。 
(台灣鄉土雜誌第50期，2001年11月) 
</HL>