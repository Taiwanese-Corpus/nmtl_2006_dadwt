<CL>
  SiaN2-mih8 si5-chun7 <BR>  Koh chai3 chhoa7 gun2 <BR>  KiaN5-koe3 Pak-bun5 e5 ke-lou7 <BR>  ChhioN3-tioh8 khoai3-lok8 e5 koa-siaN <BR>  Tah8-tioh8 hoaN-hi2 e5 kha-pou 
  SiaN2-mih8 si5-chun7 <BR>  Lin2 koh-chai3 to3-tng2 <BR>  To3-tng2 lai5 hai2-khau2 e5 kou3-hiong <BR>  Chhoa7 chit-kun5 chhau2-te7 gin-a2 <BR>  ChhioN3-tioh8 tong5-chin e5 koa-siaN <BR>  KiaN5-koe3 ni5-lau7 e5 chhai3-chhi7-a2 
  “Chi3-ho2 peng5-iu2 chiu7-si7 Ia5-sou <BR>  Tam-tng choe7-ko3 kap hoan5-lo2” 
  Chhu3-piN thau5-boe2 <BR>  Toa7-se3-han3 gin2-a2 <BR>  Toe3-tioh8 lin2 e5 kha-pou7 <BR>  Kin-sui5 chhui3-chhio3 bak8-chhio3 e5 koa-siaN <BR>  KiaN5-koe3 <BR>  Goan2-hiong e5 ke-lou7 <BR>  Goan2-hiong e5 tiam3-a2-thau5 
  “TaN2-ma2-ka liam5-tioh8 kha <BR>  Kio3 a-pa be2 ti-ka” 
  Cha-pou gin2-a2 <BR>  Cha-bou gin2-a2 <BR>  Chheng7 bak8-kiah8 <BR>  khiak8 khiak8 khiak8 <BR>  Toe3 lin2 e5 kha-pou7 <BR>  ChhioN3 khoai3-lok8 e5 koa-siaN <BR>  KiaN5-koe3 toa7 bio7-tiaN5 
  Am3-tam7 e5 lou7-teng-kha <BR>  Kiam5-kiam5 e5 hai2-hong lai7-te2 <BR>  Ti7 goa2 bin5-bang7 e5 si5-tai7 <BR>  Pi-chham2 e5 ou-kha-peN7 hoan7-chia2 <BR>  U7 sio2-sio2 e5 kau3-hoe7 <BR>  Lin2 lai5 toa3-nia2 tak8-ke <BR>  Sang3 hou7 khou2-lan7 e5 thou2-te7 <BR>  U7 ke-thau5 siong7-cha2 e5 koa-siaN 
  “ ThiN ou-ou beh loh8 hou7 <BR>  A-kong gia5 ti-thau5 leh kut8 ou7” 
  ChhioN3 oah8-lek8 e5 koa-iau5 <BR>  Tah8 li2 kian-teng7 kou-toaN e5 kha-pou7 <BR>  Toa3-nia2 toa7-han3 se3-han3 <BR>  KiaN5-koe3 hit-tiau5 ke-lou7 <BR>  Khiak8 khiak8 khiak8 <BR>  KiaN5-koe3 <BR>  Chu2 sou2 lin5-bin2 e5 hiong-thou2 
</CL>
<HL>

啥mih時陣 <BR>Koh再chhoa7阮 <BR>行過北門e5街路 <BR>唱著快樂e5歌聲 <BR>踏著歡喜e5腳步 
啥mih時陣 <BR>Lin2 koh再倒轉 <BR>倒轉來海口e5故鄉 <BR>Chhoa7這群草地囡仔 <BR>唱著童真e5歌聲 <BR>行過年老e5菜市仔 
「至好朋友就是耶穌 <BR>擔當罪過kap煩惱」 
厝邊頭尾 <BR>大細漢囡仔 <BR>Toe3著lin2 e5腳步<BR>跟隨嘴笑目笑e5歌聲 <BR>行過<BR>阮鄉e5街路<BR>阮鄉e5店仔頭 
「TaN2-ma2-ka粘著腳 <BR>叫阿爸買豬腳」 
查甫囡仔 <BR>查某子仔 <BR>穿木屐 <BR>Khiak8 khiak8 khiak8 <BR>Toe3 lin2 e5腳步 <BR>唱快樂e5歌聲 <BR>行過大廟埕 
黯淡e5路燈腳<BR>鹹鹹e5海風內底 <BR>Ti7我眠夢e5時代 <BR>悲慘e5烏腳病患者 <BR>有小小e5教會 <BR>Lin2來帶領逐家 <BR>送hou7苦難e5土地 <BR>有街頭上早e5歌聲 
「天烏烏，beh落雨 <BR>阿公gia5鋤頭leh掘芋」 
唱活力e5歌謠<BR>踏你堅定孤單e5腳步 <BR>帶領大漢細漢 <BR>行過hit條街路 <BR>Khiak8 khiak8 khiak8 <BR>行過 <BR>主所憐憫e5鄉土 
</HL>