<CL>
  I thiah <BR>  Goan2 in3 hou7 hak8-seng khoaN3 e5 kang2-gi7 <BR>  I kong2 <BR>  Goan2 sim-koaN im-hiam2 ok-tok8 bu5-pi2 
  I thiah <BR>  Goan2 siau7-kai3 “Tiong-kok-lang5 sim-li2” <BR>  I kong2 <BR>  Goan2 su-siong2 u7 bun7-te5 
  Ou-peh8 khi3 ka po3-choa2 <BR>  In3 bun5-chiong hou7 hak8-seng khoaN3 <BR>  I kah goan2 <BR>  I5-sang3 choan5-hau7 kau3-hak8 gian2-kiu3-hoe7 sim2-phoaN3 
  I kong2 i e5 kok-ka si7 “China” <BR>  U7 chit8-e5 kiaN2 sang3-khi3 “Australia” <BR>  Leng7-goa7 chit8-e5 sang3-khi3 “America” <BR>  I kong2 goa2 e5 kang2-gi7 kou2-le7 lang5 hoai5-gi5 <BR>  M7-ai3 ka-ti7 e5 kok-ka 
  Goa2 thiaN i <BR>  Kong2 kah chhin-chhioN7 i e5 kok-ka beh biat8-bong5 <BR>  Goa2 khoaN3 i <BR>  Kong2 kah chiok kek8-tong7 <BR>  Bak8-sai2 it-tit8 lau5-loh8 na5-au5 
  I ka3 but8-li2-hak8 <BR>  Bak8-kiaN3 khoaN3--khi2-lai5 chiok u7 hak8-bun7 <BR>  Lang5-lang5 kong2 si7 oh8 hian7-tai7 kho-hak8 <BR>  Goa2 m7-chai i si7-m7-si7 <BR>  Liau2-kai2 li2-seng3 si7 siaN2-mih8 
  Goa2 mng7 i <BR>  But8-li2-kho3-pun2 lai7-bin7 <BR>  Si7-m7-si7 u7 kan-cha3 e5 H2O <BR>  Si7-m7-si7 u7 sim-koaN <BR>Ok-tok8 bu5-pi2 e5 Nacl、CaCO3 
  Si7-m7-si7<BR>  U7 seng thiah pat8-lang5 e5 kang2-gi7 <BR>  Chiah chau2-khi3 <BR>  Kong2 goa2 lai5 ham5 li2 kong2 to7-li2 
  Goa2 chai-iaN2<BR>  Kong2--loh8-khi3 iah8-si7 bu5-chhai2-kang <BR>  I thau5-khak-lai7 u7 nng2-the2 e5 chou2-kok <BR>  I u7 i bang7-tiong e5 kiu3-chheN eng-hiong5 <BR>  Kong2 siaN2-mih8 to7-li2 <BR>  I long2 be7 jip8-ni2 
  Tu5-liau2 tong2-koa、 kun-koa <BR>  I eng2-oan2 leh chhioN3 cheng3-khi3-koa <BR>  I siaN2-mih8 to7 long2 be7-hiau2 thiaN 
</CL>
<HL>

伊拆 <BR>阮影印hou7學生看e5講義 <BR>伊講 <BR>阮心肝陰險惡毒無比 
伊拆 <BR>阮紹介「中國人心理」 <BR>伊講 <BR>阮思想有問題 
烏白去剪報紙 <BR>印文章hou7學生看 <BR>伊kah阮<BR>移送全校教學研究會審判 
伊講伊e5國家是china <BR>有一個子送去Australia <BR>另外一個送去America <BR>伊講我e5講義鼓勵人懷疑 <BR>M7愛家己e5國家 
我聽伊 <BR>講kah親像伊e5國家beh滅亡 <BR>我看伊 <BR>講kah足激動 <BR>目屎一直流落嚨喉 
伊教物理學 <BR>目鏡看起來足有學問 <BR>人人講是學現代科學 <BR>我m7知伊是m7是 <BR>了解理性是啥mih 
我問伊 <BR>物理課本內面 <BR>是m7是有奸詐e5 H2O <BR>是m7是有心肝 <BR>惡毒無比e5 NaCl、CaCO3 
是m7是<BR>有先拆別人e5講義 <BR>才走去 <BR>講我來和你講道理 
我知影 <BR>講落去亦是無采工<BR>伊頭殼內有軟體e5祖國 <BR>伊有伊夢中e5救星英雄 <BR>講啥mih道理 <BR>伊攏勿會入耳 
除了黨歌軍歌 <BR>伊永遠leh唱正氣歌 <BR>伊啥mih都攏be7曉聽 
</HL>