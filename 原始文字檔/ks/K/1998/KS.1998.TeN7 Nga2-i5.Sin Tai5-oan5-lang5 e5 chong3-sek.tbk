<CL>
  ——Hiong2-eng3 Kian3-kok-tong2 “Ia7 kut-hu,   cheng3 1 chang5 chhiu7” e5 sin si5-tai7 chong3-sek.
  Tng goa2 si2 e5 jit8, <BR>  ChhiaN2 ui7 goa2 cheng3 chit8-chang5 chhiu7. <BR>  Pian3-ia7 kut-hu e5 thou2-toe7, <BR>  Joah8-thiN hioh8 tng chhiN.
  Chhiu7-ki sio-khan choe3 im3-ng2, <BR>  Jia-chah8 chhiah-jit8-kng. <BR>  Bak8-sai2 bian2 ui7 goa2 lau5. <BR>  Bak8-sai2 si7 jin5-seng <BR>hou2-thang3 e5 phiau-thau5.
  TaN goa2 u7 eng2-kiu2 e5 an-hioh, <BR>  An-ui3 bo5 koh sit-loh8. <BR>  M7-bian2 khun2-pak8 chhiN-hoe. <BR>  Oah8-thiau3-thiau3 e5 chhai2-sek <BR>  Bo5 siok8 thou5-toe2 e5 chhong-peh8.
  M7-bian2 chong-kau3 gi5-sek, ia7 bian2 gim5-si. <BR>  TaN goa2 khiN5-tiau5 si2-bong5 e5 sit8, <BR>  Poe ng3 Siong7-te3 sin-piN. <BR>  Kan-ta ui7 goa2 cheng3 chit8-chang5 chhiu7, <BR>  Tng goa2 e5 kut sio-choe3 hoe2-hu. 
  U7 chit8-jit8 <BR>  Hong chhoe chhiu7-hioh8 e5 gak8-siaN <BR>  Beh siau-iuN5 <BR>  Tin5-se3 e5 hoan5-chhiu5. 
  Chhim-bai5 e5 kin beh phou-pai5 <BR>  Bo5 ji7 e5 bong7-pai5, <BR>  Ki3-liok8 chit8-e5 <BR>  Tiam7-tiam7 kiaN5-koe3 se3-kan e5 siN3-mia7: <BR>  M7-ai3 chhut-mia5, <BR>  Sim-goan7 m7-bat tit chiaN5. <BR>  iu5-goan5 ng3-bang7: <BR>  Hiu2-noa7 e5 jiok8-the2 koh oah8. 
  Ti7 ku2-ni5 au7 e5 chhun-thiN <BR>  Hong-seh tang3-koe3 e5 ta-ki, <BR>  Sin-inn2 tng teh senn.
</CL>
<HL>

——響應建國黨「Ia7骨灰，種一欉樹」e5新時代葬式 
當我死e5日， <BR>請為我種一欉樹。 <BR>遍ia7骨灰e5土地， <BR>熱天葉tng青。 
樹枝相牽做蔭影， <BR>遮chah8赤日光。 <BR>目屎免為我流。 <BR>目屎是人生苦痛e5標頭。 
今我有永久e5安歇，<BR>安慰無koh失落。 <BR>M7免綑縛鮮花。 <BR>活跳跳e5彩色 <BR>無屬塗底e5蒼白。 
M7免宗教儀式，也免吟詩。 <BR>今我khiN5 tiau5死亡e5翼， <BR>飛向上帝身邊。 <BR>Kan-ta為我種一欉樹，<BR>當我e5骨燒做火灰。 
有一日 <BR>風吹樹葉e5樂聲<BR>Beh消溶 <BR>塵世e5煩愁。 
深埋e5根beh舖排 <BR>無字e5墓牌， <BR>記錄一個 <BR>恬恬行過世間e5生命： <BR>M7愛出名， <BR>心願m7-bat得成。 <BR>猶原向望： <BR>朽爛e5肉體復活。 
Ti7久年後e5春天 <BR>風雪凍過e5礁枝，<BR>新iN2當teh生。 
</HL>