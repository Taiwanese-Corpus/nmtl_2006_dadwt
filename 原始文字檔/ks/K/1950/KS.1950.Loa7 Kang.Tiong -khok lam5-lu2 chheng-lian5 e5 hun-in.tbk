<CL>
  1. Sin3-tou5 cho3 chhin oh tu2-ho2, <BR>In-ui7 thau5-nau2 u7 khah ho2; <BR>Lam5-chu2 beh chhoa7 iu7 chhoa7 bo5, <BR>Lu2-chu2 beh ke3 be7 tu2 ho2. 
  2. Sin3-tou5 tak8 hang7 khah kng thang, <BR>Khah bo5 sin3-iong7 ti7 moai5-lang5; <BR>Pi2 lan2 khah ho2 chiah beh pang3, <BR>Bo5 siuN7 lan2 si7 siaN2 teng2 lang5. 
  3. Lam5-chu2 bo5 teh ka-ti7 pheng5, <BR>Chhoa7 beh ko-teng2 lu2-hak8-seng; <BR>Lu2-chu2 bo5 siuN7 sim2-mih8 teng2, <BR>Ke3 boeh phok-su7 a2 i-seng. 
  4. Lang5 kong2 lam5-chu2 m7 jin7 gong7, <BR>Chit ku3 siok8-gu2 to u7 thong; <BR>Beh chhoa7 chhian-kim bo5 tang3 chong5, <BR>Beh chhoa7 sian lu2 bo5 tang3 bong. 
  5. Iu7 kong2 lu2-chu2 m7 jin7 bai2, <BR>Chit ku3 e5 oe7 ia7 sit8-chai7; <BR>Cho3 chhin m7 si7 bo5 tai7-khai3, <BR>Gou7 liau2 chheng-chhun tit8-tit8 lai5. 
  6. Lu2-chu2 cho3-kheh kau3 ji7-ji7, <BR>Hit chun7 kiu5-hun moa2-moa2 si7, <BR>Keng2 bo5 chit8 e5 i kah i3, <BR>Au7-lai5 kiu5 hun e7 theng5 chi2. 
  7. Ji7-si3 ji7-gou7 na7 boe7 ke3, <BR>Siong-tong beh chhoa7 chiu7 khah the; <BR>San3-hiong beh cho3 i bo5 beh, <BR>Ni5-hoe3 chit8-ni5 chit8-ni5 ke. 
  (Boe7-oan5) 
  [chu3: kho2-sioh chha5-phian3 kai-ni5-tou7 si3 goeh8-hun7 chi-au7 e5 loe7-iong5 long2 bo5 koh-chai3 khoann3-tioh8 au7-sioh8 e5 bun5-chiunn.]
  (Tai5-oan5 Kau3-hoe7 Kong-po3, Te7 735 ki5, 1950 ni5 3 goeh8) 
</CL>
<HL>

1. 信徒做親oh tu2好，<BR>因為頭腦有較好； <BR>男子beh娶又娶無，<BR>女子beh嫁be7 tu2好。 
2. 信徒逐項較光thang， <BR>較無信用ti7媒人； <BR>比咱較好才beh放， <BR>無想咱是啥等人。 
3. 男子無teh家己評，<BR>娶beh高等女學生； <BR>女子無想甚物等，<BR>嫁boeh博士抑醫生。 
4. 人講男子m7認憨，<BR>這句俗語都有通； <BR>Beh娶千金無tang3 chong5, <BR>Beh娶仙女無tang3摸。 
5. 又講女子m7認bai2, <BR>這句e5話也實在； <BR>做親m7是無大概， <BR>誤了青春直直來。 
6. 女子做客到二二， <BR>Hit陣求婚滿滿是； <BR>揀無一個伊合意， <BR>後來求婚會停止。 
7. 二四，二五若未嫁， <BR>相當beh娶就較the; <BR>散hiong beh做伊無beh，<BR>年歲一年一年加。 
〈未完〉 
[註:可惜查遍該年度4月份之後e5內容long2無koh再看著後續e5文章。]
（台灣教會公報第735期，1950年3月） 
</HL>