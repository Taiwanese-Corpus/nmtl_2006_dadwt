<CL>
  San3-chiah e5 ngou2-leng5 ni5-tai7 
  Tai5-oan5 e5 chng-kha <BR>Li5 chhan5 bo5 joa7 hng7 e5 chit8-keng thou5-kak-chhu3 <BR>Chit8 e5 kok-sio2 e5 gin2-a2 <BR>Ng5-sng tah-meh <BR>Ti7 lau7-pe7 ka-ki7 khioh pang-a2 teng3--khi2-lai5 <BR>Hian2-jiang5 siuN-koe3 ke7 e5 chheh-toh-a2 teng2 <BR>Ti7 hun-ng5 e5 teng-kng e7-kha <BR>Thak8-chheh 
  “Lai5! hioh chit8-e7 khun3 leh <BR>Seng lim chit8 oaN2 ke-thng! <BR>Chiah koh khi3 thak8!” <BR>A-bo2 m7-chai sim2-mih8 si5-chun7 <BR>Tih ho2 chit8 oaN2 ke-thng <BR>Phang5 lai5 hou7 chit-e5 eng5-iong2 put-liong5 e5 gin2-a2 <BR>Ku2-ku2-a2 sio2 chiah8 chit8-e7-a2 pou2 
  Lim koe3 A-bo2 tih e5 ke-thng <BR>Chit-e3 san2 pi-pa e5 gin2-a2 <BR>Au7-lai5 chheh thak8 kau3 phok-su7 <BR>Lim koe3 A-bo2 tih e5 ke-thng <BR>Chit-e5 san3 phi2-phi2 e5 gin2-a2 <BR>Au7-lai5 chheh ka3 kau3 Harvard 
  Ho2-giah8 e5 nng7-chheng ni5-tai7 <BR>Niu2-khiok8 e5 Tiong-kok-oe7 kau3-iok8 chi ha7 <BR>Sim-leng5 san3-hiong e5 Tai5-oan5 gin2-a2 ah <BR>Lai5! seng hioh chit8-e7-a2 khun3 leh <BR>Seng lim chit8 oaN2 A-bo2 e5 oe7 tih--chhut-lai5 e5 ke-thng<BR>Sio2 chiah8 chit8-e7-a2 pou2 leh<BR>Chiah koh phah-piaN3 
  Lai5! seng lim chit8 oaN2 sim-leng e5 ke-thng <BR>Lim koe3 A-bo2 e5 oe7 tih--chhut-lai5 e5 ke-thng <BR>Tai5-oan5 beh cheng-sin5 pa2-chiok kiaN5 hiong3 se3-kai3 <BR>Lai5! seng lim chit8 oaN2 sim-leng e5 ke-thng <BR>Lim koe3 A-bo2 e5 oe7 tih--chhut-lai5 e5 ke-thng <BR>Tai5-oan5-lang5 beh ti7 se3-kai3 chhut-thau5-thiN! 
</CL>
<HL>

散chiah8 e5 五○年代 
台灣e5庄腳 <BR>離田無偌遠e5一間土角厝<BR>一個國小e5 囡仔<BR>黃酸 tah-meh <BR>Ti7 老父家己拾枋仔釘起來 <BR>顯然siuN過低e5書桌仔頂 <BR>Ti7昏黃e5燈光下腳<BR>讀冊
「來！歇一下睏leh， <BR>先lim一碗雞湯！ <BR>Chiah koh 去讀！」 <BR>阿母m7知甚mih時陣<BR>滴好一碗雞湯 <BR>捧來hou7這個營養不良e5囡仔 <BR>久久仔小食一下仔補 
Lim過阿母滴e5雞湯<BR>這個san2 pi-pa e5囡仔 <BR>後--來冊讀到博士 <BR>Lim阿母滴e5雞湯 <BR>這個散phi2-phi2 e5囡仔 <BR>後來冊教到Harvard 
好額e5 2000年代 <BR>扭曲e5中國話教育之下 <BR>心靈散hiong e5台灣囡仔ah <BR>來！先歇一下仔睏leh <BR>先lim一碗阿母e5話滴出來e5雞湯 <BR>小食一下仔補leh <BR>Chiah koh 繼續扑拚 
來！先lim一碗心靈e5雞湯 <BR>Lim過阿母e5話滴出來e5雞湯 <BR>台灣beh精神飽足行向世界 <BR>來！先lim一碗心靈e5雞湯 <BR>Lim過阿母e5話滴出來e5雞湯 <BR>台灣人beh ti7世界出頭天！ 
</HL>