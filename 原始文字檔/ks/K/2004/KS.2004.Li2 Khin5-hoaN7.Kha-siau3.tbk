<CL>
  Chit keng chhu3, khi2 hiah-nih8 ku2 <BR>  Khi2 be7 ho2-se3 <BR>  Chit chiah chun5, sai2 hiah-nih8 ku2 <BR>  Sai2 be7 chhut-phang5 <BR>  Goan5-lai5 kha-siau3 u7 bun5-te5! 
  Chiau3-kong2 lang5 e5 sou3-bok8 kap kha e5 sou3-bok8 <BR>  Pi2-le7 eng3-kai si7 it pi2 ji7 <BR>  Kiat-ko2 m7 si7 <BR>  U7 e5 saN kha <BR>  U7 e5 si3 kha <BR>  Kha e5 sou3-bok8 kap jin5-sou3 e5 pi2-le7 loan7--khi3 <BR>  Kha-pou7 soah loan7 khi3 
  Kha-pou7 loan7--khi3 beh an2-choaN2 khi2-chhu3? <BR>  Kha-pou7 loan7--khi3 beh an2-choaN2 sai2-chun5? <BR>  Chiau3-kong2 toa3 tiam3 chia chaih ku2 <BR>  Si3-kha eng3-kai chin3-hoa3 cho3 nng7-kha 
  Bo5 phah-sng3 <BR>  Nng7-kha--e5 khoaN3 lang5 si3-kha kiaN5-lou7 khah u7 hong <BR>  Soah seN-chhut chit8 ki boe2-a2 <BR>  Boe2-a2 io5 a2 io5 <BR>  Soah pian3-cho3 chit8 ki kha 
  Oah! hiah che7 lang5 u7 saN ki kha <BR>  SiaN-mih8 si5-chun7 ke chhut-lai5 e5 hit ki kha <BR>  Beh kak-chheN2 <BR>  Beh siu kha beh siu boe2 <BR>  SiaN-mih8 si5-chun7 ke chhut-lai5 e5 hit nng7 ki kha <BR>  Beh chin3-hoa3 beh jin7-tong5 <BR>  Beh khia7--khi2-lai5 <BR>  Ti7 chit te3 thou2-te7 
  SiaN2-mih8 si5-chun7 <BR>  Kha e5 sou3-bok8 kap lang5 e5 sou3-bok8 <BR>  Pi2-le7 tioh8 <BR>  SiaN2-mih8 si5-chun7 <BR>  Lang5-lang5 long2 si7 kha-siau3 
  Hit-e5 si5-chun7 <BR>  Chit-keng chhu3 e7 khi2--khi2-lai5 <BR>  Hit-e5 si5-chun7 <BR>  Chit-chiah chun5 e7-tang3 <BR>  Si3-ke3 khi3 
</CL>
<HL>

這間厝，起hiah-nih8久 <BR>起be7好勢 <BR>這隻船，駛hiah-nih8 久 <BR>駛be7出帆 <BR>原來腳數有問題！ 
照講人e5 數目kap腳 e5 數目 <BR>比例應該是一比二 <BR>結果m7是 <BR>有 e5 三腳 <BR>有 e5 四腳 <BR>腳 e5 數目kap人數 e5比例亂去 <BR>腳步煞亂去 
腳步亂去beh an2-choaN2起厝？ <BR>腳步亂去beh an2-choaN2駛船？ <BR>照講toa3 tiam3 chia chiah 久 <BR>四腳應該進化做二腳 
無扑算 <BR>二腳--e5看人四腳行路khah有風 <BR>煞生出一支尾仔 <BR>尾仔搖仔搖 <BR>煞變做一支腳 
Oah！Hiah 濟人有三支腳 <BR>啥mih時陣加出來e5 hit支腳 <BR>Beh 覺醒<BR>Beh 收腳beh 收尾 <BR>啥mih時陣加出來 e5 hit二支腳 <BR>Beh 進化beh認同 <BR>Beh企起來 <BR>Ti7 這塊土地 
啥mih時陣 <BR>腳 e5 數目kap人e5 數目 <BR>比例著 <BR>啥mih時陣 <BR>人人攏是kha-siau3 
Hit個時陣 <BR>這間厝會起起來 <BR>Hit個時陣 <BR>這隻船會當<BR>四界去 
</HL>