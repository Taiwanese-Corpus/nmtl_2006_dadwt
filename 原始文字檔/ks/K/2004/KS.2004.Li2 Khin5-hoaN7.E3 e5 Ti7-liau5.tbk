<CL>
  SiuN-koe3 kng-beng5 <BR>  E7 seN-chhut sit8-a2 <BR>  Poe hiong3 ou-am3 <BR>  Chit-e5 to7-li2 bo5 chhim <BR>  Chu7 se3-han3 bo5 lang5 ka7 lan2 thiah-beng5 
  Lan2 kan-na chai-iaN <BR>  Jit8-thau5 si7 thiN e5 bak8-chiu <BR>  I ka7 lan2 khoaN3 <BR>  Lan2 chiah e7-tang3 khoaN3-tioh8 se-kai <BR>  M7-chai i e5 gan2-kong <BR>  Si7 seN sit8-a2 e5 goan5-sou3 
  I khoaN3 chhiu7-bok8 <BR>  Chhiu7-bok8 seN-chhut chit8 hioh8 chit8 hioh8 <BR>  ChheN-chhui3 e5 sit8-a2 <BR>  SiuN ka7 khoaN3, sit8-a2 long2 e7 siuN7 beh poe <BR>  Kui-chang5 chhiu7-a2 khia7 ti7 hia hiong3 thiN <BR>  SiuN7 beh poe 
  SiuN7-kau3 siong-sim e5 chhiu-thiN <BR>  Sit-bong7 e5 sit8-a2 <BR>  Lak kah moa2 si3-ke3 <BR>  ThiN e5 bak8-chiu kap lan2 e5 bak8-chiu tui3-chiau3 <BR>  Lan2 e5 bak8-chiu ma7 siuN7 beh poe hiong3 thiN
  Ui3 peh8-jin5 e5 sou2-chai7 <BR>  Khai-si2 seN-chhut chit8 hioh8 sit8-a2 <BR>  Nng7 e5 peh8-jin5 nng7 hioh8 sit8-a2 <BR>  Ban7-ban7 poe hiong3 ou-jin5 <BR>  Ka7 ou-sek e5 bak8-chiu chah8--leh <BR>  Chhin-chhiuN7 toa7 chiah pheng5 thian2-khui sit8 <BR>  Chai3 lan2 jip8-khi3 ou-am3
  Ti7 ou-am3 tiong poe-heng5 <BR>  M7-thang kap thiN e5 bak8-chiu sio-chiau3 <BR>  M7-thang hou7 thiN e5 bak8-chiu khip8--khi3 <BR>  M7-thang siuN-koe3 kng-beng5 
  Ka7 ou-jin5 bak8-kiaN3 koa3--khi3-lai5 <BR>  Hou7 lan2 e5 bak8-chiu sio2-khoa2 chhiu-chhin3 <BR>  Hou7 sit8-a2 e5 seng-tiong2 kek-sou3 bo5 kau3 <BR>  Hou7 i nng7 ki sit8-a2 be7 peng5-heng5 <BR>  Hou7 i khoe5 sit8-a2 
  Na7 mai3 poe hiong3 thiN e5 bak8-chiu <BR>  Lan2 e7-tang3 po2-chhi5 kng-beng5 <BR>  To7-li2 bo5 chhim<BR>  TaN, goa2 i2-keng ka7 li2 thiah-beng5 
</CL>
<HL>

SiuN過光明 <BR>會生出翼仔 <BR>飛向烏暗 <BR>這個道理無深 <BR>自細漢無人ka7咱拆明 
咱kan-taN知影 <BR>日頭是天e5目珠 <BR>伊ka7咱看 <BR>咱才會當看著世界 <BR>M7知伊e5眼光 <BR>是生翼仔e5元素 
伊看樹木 <BR>樹木生出一葉一葉 <BR>青翠e5翼仔 <BR>SiuN ka7看，翼仔攏會beh飛 <BR>歸欉樹仔企ti7 hia 向天<BR>SiuN7 beh飛 
SiuN7-kau3 傷心e5秋天 <BR>失望e5翼仔 <BR>Lak8 kah滿四界<BR>天e5目珠kap 咱e5目珠對照 <BR>咱e5目珠ma7 siuN7 beh 飛向天 
Ui3白仁e5所在 <BR>開始生出一葉翼仔 <BR>2個白仁2個翼仔<BR>慢慢飛向烏仁<BR>Ka7烏色e5日頭chah8--leh <BR>親像大隻鵬展開翼 <BR>載咱入去烏暗 
Ti7烏暗中飛行 <BR>M7-thang kap天e5目珠相照 <BR>M7-thang hou7天e5目珠吸--去<BR>M7-thang siuN過光明 
Ka7烏仁目鏡掛--起來 <BR>Hou7咱e5目珠小可chhiu-chhin3 <BR>Hou7 翼仔e5生長激素無夠 <BR>Hou7伊兩支翼仔be7 平衡 <BR>Hou7伊khoe5 翼仔 
若mai3飛向天e5目珠 <BR>咱會當保持光明 <BR>道理無深 <BR>今，我已經ka7你拆明 
</HL>