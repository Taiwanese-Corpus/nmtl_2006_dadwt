<CL>
  Sio2-peng5-iu2, ngou2-an! <BR>  Lai5 lai5 lai5 <BR>  Lai5 thak8 se3-kai3-su2 <BR>  ThiaN goa2 kong2 kou3-su7 <BR>  Kin-a2-jit8 beh kong2 “Ji7-bo2 e5 kou3-su7” 
  Se3-kai3 te7-tou7 tian2 khui lai5 khoaN <BR>  U7 chit8 e5 kok-ka chin toa7 li7 lan2 chin kin7 <BR>  Lan2 chin sek-sai7 <BR>  Leng7-goa7 lak8 e5 kok-ka li7 lan2 chin hng7 <BR>  Lan2 chin chheN-sou 
  Ti7 chit8-e5 se3-kai3 hoe7-gi7 <BR>  Hit-e5 lan2 chin sek-sai7 e5 kok-ka <BR>  Ka7 lan2 e5 kok-mia5 chhiuN2--khi3 <BR>  Hai7 lan2 choa2-thau5 bo5 mia5 choa2-be2 bo5 seN3 <BR>  Hai7 lan2 bo5 seng5 lang5-heng5 <BR>  Hai7 lan2 ti7 se3-kai3 e5 bin7-cheng iuN5--khi3 <BR>  Hai7 lan2 ti7 te7-kiu5 siau--sit-khi3 
  Leng7-goa7 u7 lak8 e5 kok-ka <BR>  Lan2 chin chheN-sou <BR>  Koan in sin-khu chin tiong7-iau3 e5 pou7-ui7 hou7 lan2 
  U7 chit8-e5 Au-chiu e5 kok-ka <BR>  Chiok u7 kut-khi3 <BR>  Eng7 i kok-mia5 tiong-ng e5 leng5-kut koan hou7 lan2 <BR>  Cho3 lan2 khia7--khi2-lai5 e5 hit-ki leng5-kut T 
  Chit8-e5 Pak-bi2-chiu e5 kok-ka <BR>  Koan i e5 teng2-poaN3-sin hou7 lan2 cho3 lan2 e5 teng2-poaN3-sin A 
  Tang-au chian3-loan7 tiong e5 chit8-e5 kok-ka <BR>  Koan i e5 thau5-khak hou7 lan2 cho3 thau5-khak cho3 lan2 chu7-ki2 I 
  Lam5-bi2-chiu chit8-e5 san3-chiah e5 kok-ka <BR>  Ka7 i iN5-iN5 e5 sim-koaN <BR>  HoaiN5-chhiat cho3 nng7-poaN3 <BR>  Chit8-poaN3 cho3 lan2 chiaN3-chhiu2 seng3-li7 e5 chhiu2-se3 V <BR>  Leng7-goa7 chit8-poaN3 cho3 lan2 to2-chhiu2 leng7 chit8-e5 seng3-li7 V <BR>  Sim-koaN-a2-bah ui5--khi2-lai5 e5 hai2-eng2-poaN un-jiu5 e5 siang-chhiu2 W 
  A-chiu e5 siaN5-chhi7 kok-ka <BR>  Koan i e5 e7-poaN3-sin hou7 lan2 cho3 e7-poaN3-sin A 
  Chit8-e5 Lam5-bi2 chiok se3 e5 kok-ka <BR>  Kho3 un7-ho5 seng-chun5 e5 kok-ka <BR>  Koan in e5 siang-kha hou7 lan2 cho3 siang-kha N <BR>  Hou7 lan2 e7-tang3 khia7--khi2-lai5 <BR>  Hou7 lan2 e7-tang3 thong-heng5 se3-kai3 
  Se3-kai3 u7 lak8 e5 kok-ka khek in e5 kut koah in e5 bah <BR>  Hou7 lan2 bo5 seng5 lang5 e5 lang5-heng5 <BR>  Siau-sit khi3 e5 lang5-heng5 <BR>  IuN5--khi3 e5 lang5-heng5 <BR>  Koh khia7--khi2-lai5 <BR>  Khia7 theng5-theng5 ti7 se3-kai3 e5 bin7-cheng5 
  Sio2-peng5-iu2, hit lak8 e5 kok-ka e5 mia5 <BR>  Ai3 ki3 hou7 tiau5 <BR>  Khek tiam3 lan2 e5 seN3-mia7 lai7-te2 <BR>  Sui-jian5 in e5 mia5 khoaN3--khi2-lai5 sio2-khoa2 chheN-sou <BR>  Sio2-khoa2 koai3-koai3: 
  AUS RIA <BR>  C NADA <BR>  CROAT A <BR>  PUERT RICO <BR>  SING PORE <BR>  PA AMA 
  Chia-e5 mia5 <BR>  Ai3 ki3 hou7 tiau5-tiau5-tiau5 <BR>  Chit lak8 e5 kok-ka i2-keng chiaN5-cho3 lan2 e5 chit8-pou7-hun7 <BR>  Lan2 ma7 i2-keng chiaN5-cho3 chit lak8-e5 kok-ka e5 chit8-pou7-hun7 
  Tan7-si7 bo5 kho2-leng5 si7 ka7 lan2 e5 mia5 chhiuN2 khi3 chhang3 <BR>  Hit-e5 kok-ka e5 chit8-pou7-hun7 <BR>  In-ui7 lan2 e5 mia5 kap in e5 mia5 <BR>  Lian5 chit8-e5 ji7-bo2 <BR>  To bo5 koan-he7
</CL>
<HL>

小朋友，午安！ <BR>來來來 <BR>來讀世界史 <BR>聽我講故事<BR>今仔日beh 講「字母e5 故事」 
世界地圖展開來看 <BR>有一個國家真大離咱真近 <BR>咱真熟似 <BR>有另外六個國家離咱真遠 <BR>咱真生疏 
Ti7 一個世界會議<BR>Hit個咱真熟似e5 國家 <BR>Ka7 咱e5 國名搶去 <BR>害咱紙頭無名紙尾無姓 <BR>害咱無成人形 <BR>害咱ti7 世界e5面前溶去 <BR>害咱ti7地球消失去 
另外有六個國家 <BR>咱真生疏 <BR>捐in身軀真重要e5 部位hou7 咱 
有一個歐洲e5國家 <BR>足有骨氣 <BR>用伊國名中央e5 龍骨捐hou7 咱 <BR>做咱企起來e5 彼支龍骨 T 
一個北美洲e5國家 <BR>捐伊e5 頂半身hou7 咱做咱e5 頂半身A 
東歐戰亂中e5 一個國家 <BR>捐伊e5 頭殼hou7 咱做頭殼做咱自己 I 
南美一個散赤e5 國家 <BR>ka7伊圓圓e5 心肝 <BR>橫切做二半 <BR>一半做咱e5 正手勝利e5 手勢 V <BR>另一半做咱e5 倒手另一個勝利e5 V <BR>心肝仔肉圍起來e5海湧般溫柔e5 雙手 W 
亞洲e5 城市國家 <BR>捐伊e5 下半身hou7 咱做下半身 A 
一個南美足小足小e5 國家<BR>靠運河生存e5 國家<BR>捐in e5 雙腳 hou7 咱做雙腳 N <BR>Hou7 咱會當企起來 <BR>Hou7 咱會當通行世界 
世界有六個國家刻in e5 骨割in e5 肉 <BR>hou7 咱無成人 e5 人形 <BR>消失去e5 人形 <BR>溶去e5 人形 <BR>koh企起來 <BR>企挺挺 ti7 世界 e5 面前 
小朋友，hit六個國家e5 名 <BR>Ai3記hou7 tiau5 <BR>刻tiam3 咱e5 性命內底 <BR>雖然in e5 名看起來有小可生疏 <BR>小可怪怪： 
AUS RIA <BR>C NADA <BR>CROAT A <BR>PUERT RICO <BR>SING PORE <BR>PA AMA 
Chia e5 名<BR>Ai3記 hou7 tiau5-tiau5-tiau5 <BR>這六個國家已經成做咱e5 一部份 <BR>咱ma7已經成做這六個國家e5 一部份 
但是無可能是ka7 咱e5 名搶去藏 <BR>Hit個國家e5 一部份 <BR>因為咱e5 名kap in e5 名 <BR>連一個字母<BR>都無關係 
</HL>