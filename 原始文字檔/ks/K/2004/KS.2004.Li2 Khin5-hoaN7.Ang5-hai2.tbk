<CL>
  I2 se3-pau hun-liat8 e5 hong-sek seng5-tiong2 <BR>  Eng7 kau3-hoe7 e5 sou3-liong7 cho3 poe7-ka un7-tong7 <BR>  Tai5-oan5 kau3-hoe7 ju2 lai5 ju2 che7 keng <BR>  Sin3-tou5 ju2 lai5 ju2 chio2 
  Siong7-te3 i2 I e5 heng5-siong7 cho3 lang3 <BR>  Lang5 i2 i ka-ki7 e5 heng5-siong7 khek sin5 <BR>  Bak8-chiu peh khah kim <BR>  Ma7 khoaN3 bo5 Siong7-te3 
  In i2-keng ka7 Siong7-te3 <BR>  Khek cho3 chit8 ki siang-bin7-kiam3 <BR>  Hou7-siong7 thai5 kah hoeh sai-sai <BR>  Pian3-cho3 Ang5-hai2 
  Ka7 chu3-lai7 e5 hiaN-ti7 chi2-moai7 <BR>  Keh-khui ti7 hai2 e5 nng7-peng5 <BR>  U7 e5 poah8--chit8-to2, siak--loh8 <BR>  Bong5-bong5 toa7 hai2 
  Ka7 bou7-to7-iu2 tong3 ti7 hng7-hng7-hng7 <BR>  Hai2 e5 hit peng5 <BR>  Tak8-e5 pai3-lak8 me5 <BR>  Goa2 thong-siau ki5-to2 
  Nng7-ki kha phah sip8-ji7 <BR>  Ki5-to2 kah siang-kha phah kat-khiu5 <BR>  Le2-pai3-jit8, thong-ong2 kau3-hoe7 e5 lou7 <BR>  Bak8-bak8 chat-chat <BR>  Long2-si7 sit8-ji7-lou7 <BR>  Long2 thong-oang2 Kok-kok-tha <BR>  Ia5-sou pi7 teng3-si2 e5 heng5-tiuN5 
</CL>
<HL>

以細胞分裂 e5 方式成長 <BR>用教會 e5 數量做倍加運動 <BR>台灣教會愈來愈濟間 <BR>信徒愈來愈少 
上帝以伊 e5 形像做人 <BR>人以伊家己 e5 形像刻神 <BR>目珠擘 khah 金 <BR>Ma7看無上帝 
In 已經 ka7 上帝 <BR>刻做一支雙面劍 <BR>互相thai5 kah 血 sai-sai <BR>變做紅海 
Ka7 主內 e5 兄弟姊妹 <BR>隔開 ti7 海 e5 兩爿 <BR>有 e5 跋一倒，摔落 <BR>茫茫大海 
Ka7 慕道友擋 ti7 遠遠遠 <BR>海 e5 hit爿 <BR>逐個拜六暝 <BR>我通宵祈禱 
兩支腳phah十字 <BR>祈禱kah雙腳扑結球 <BR>禮拜日，通往教會 e5 路 <BR>目目節節 <BR>攏是十字路 <BR>攏通往各各他 <BR>耶穌被釘死 e5 刑場 
</HL>