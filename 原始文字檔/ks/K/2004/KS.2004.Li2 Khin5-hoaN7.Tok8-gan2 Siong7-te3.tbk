<CL>
  Siong7-te3 si7 tok8-gan2 e5 <BR>  I m7-bat tong5-si5 thi2-khui nng7 lui2 bak8-chiu <BR>  KhoaN3 I ka-ki7 chhong3-cho7 e5 chit-e5 se3-kai3 
  Cha2-si5, I thi2-khui iN5-iN5 ang5-ang5 e5 bak8-chiu <BR>  E-tau3, I e5 bak8-chiu chhiah iaN7-iaN7 <BR>  Hong5-hun, I e5 bak8-chiu ban7-ban7 kheh--loh8-khi3 
  Jian5-au7 thi2-khui leng7-goa7 hit lui2 <BR>  To3-tiau3 bak8 <BR>  Ai3-khun3 bak8 <BR>  Chhia5 bak8 <BR>  Chun2-kong2 kui lui2 bak8-chiu long2 khui-khui, ma7-si7 <BR>  Bu7-bu7 <BR>  Put-jim2-sim khoaN3 chheng-chho2 chit-e5 se3-kai3 
  Siong7-te3 pian3-chiaN5 tok8-gan2 e5 <BR>  Si7 in-ui7 long2 e7 u7 chit8 lui2 bak8-chiu teh thiaN3 <BR>  Hit lui2 chiok u7 thiaN3-sim e5 bak8-chiu <BR>  KhoaN3 jin5-lui7 sio-thai5 sou2 lau5 e5 hoeh <BR>  KhoaN3 kah siu7-siong lui2-lui2 <BR>  Kiong5-beh chheN-me5 khi3 <BR>  Chi2-ho2 chit8 lui2 khui, chit8 lui2 kheh <BR>  Lun5-liu5 iuN2-siong 
  Mui2-pai2 bak8-chiu seh8 kau3 Tiong-tang <BR>  Seh8 kau3 Belkan poaN3-to2 <BR>  Seh8 kau3 In-Pa kau-kai3 <BR>  Seh8 kau3 Pak-Irland <BR>  Seh8 kau3 Tai5-oan5 hai2-kiap <BR>  Jit8--si5 long2 chiok te2 <BR>  In-ui7 bak8-chiu chin kin2 siu7-siong <BR>  Chin kin2 kheh--khi3 <BR>  Ke3-siok8 an2-ne loh8-khi3 
  Chong2 u7 chit8 kang <BR>  Siong7-te3 e7 chheN-me5 <BR>  Kui-e5 se3-kai3 ou-thiN am3-te7 
</CL>
<HL>

上帝是獨眼 e5 <BR>伊 m7-bat同時 thi2開兩蕊目珠 <BR>看伊家己創造 e5 這個世界 
早起，伊 thi2開圓圓紅紅 e5 目珠 <BR>E-晝，伊 e5目珠赤 iaN7-iaN7 <BR>黃昏，伊 e5 目珠慢慢 kheh 落去 
然後 thi2開另外hit蕊 <BR>倒吊目 <BR>愛睏目 <BR>斜目 <BR>準講歸蕊目珠攏開開，ma7是 <BR>霧霧 <BR>不忍心看清楚這個世界 
上帝變成獨眼 e5 <BR>是因為攏會有一蕊目珠 teh 痛 <BR>Hit蕊足有疼心 e5 目珠 <BR>看人類相thai5所流 e5 血 <BR>看 kah 受傷累累 <BR>強 beh 青瞑去 <BR>只好一蕊開，一蕊kheh <BR>輪流養傷 
每擺目珠 seh8 到中東 <BR>Seh8 到Belkan半島 <BR>Seh8 到印巴交界 <BR>Seh8 到北Irland <BR>Seh8 到台灣海峽 <BR>日時攏變足短 <BR>因為目珠真緊受傷 <BR>真緊 kheh 去 <BR>繼續an2-ne落去 
總有一工 <BR>上帝會青瞑 <BR>歸個世界烏天暗地 
</HL>