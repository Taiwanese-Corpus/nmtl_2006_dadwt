<CL>
  Tiong-kok kou2-cha2 u7 gau5-lang5 kong2: “Ti7 toa7 kok, ju7 pheng sio2-sian”, i3-su3 si7 kong2 ti7-li2 toa7 kok na2 chu2 se3-boe2 hi5. Chiah chhin3-chhai2, bok8-koai3 ka7 Tiong-kok ti7 kah oai-ko kiam chhi7-chhoah8. Goa2 kong2: “Ti7 sio2 kok, na2 chu2 chheN-chhau”. 
  Lan2 si7 tou5-chi2-sai <BR>  M7-si7 u7 siaN2 chu2 siaN2 <BR>  M7-si7 ka7 cha-hng chhun e5 chhai3 <BR>  Thng7-thng7 leh chun2 tu2-ho2 
  Cha2-cha2 tioh8 ka7 chit hang7 tai7-chi3 <BR>  Tong3-cho3 tai7-chi3 <BR>  Jin7-chin su-kho2, khoaN-khoaN-a2 ke3-oe7 <BR>  Chhai3-toaN liat8 liau2 chit8 pian3 koh chit8 pian3 <BR>  Ai3 ho2-chiah8, koh mai3 siuN khai-chiN5 
  Chhai3-iuN7 u7 pian3-hoa3 <BR>  Chhai3-sek koh ho2-khoaN3 <BR>  U7 kiam5-siam, thng-thau5 chan2 <BR>  Tak8 poaN5 chhai3 phang5--chhut-lai5 <BR>  Long2 bo5 sit lang5 e5 le2 
  Lan2 si7 sia2 bun5-chiuN e5 hak8-chia2 <BR>  M7-si7 tang chhau se tau3 <BR>  M7-si7 mng5 koaiN leh ka-ki7 siong7-kai3 gau5 <BR>  Te5-bak8 siuN7 liau2 koh siuN7, kai2 liau2 koh kai2 
  Be7-sai2 siuN7 toa7, na2 chhin-chhiuN7 beh thong2-it kui e5 u2-tiu7 <BR>  Be7-sai2 siuN se3, bo5-tap-bo5-sap <BR>  Ke3-oe7 theh8--chhut-lai5 <BR>  Chheng2-kau3 chit e5 koh chheng2-kau3 hit e5 
  Tou5-su-koan2 chu-liau7 chha5 hou7 chiau5 <BR>  Na2 chhiuN7 tou5-chi2 teh khoan2 chhai3 <BR>  Sia2 liau2 koh kai2, kai2 liau2 koh sia2 <BR>  Chha2, chian, chu2, ah8 tim7 
  Hoe2-hau7 ai3 kau3 <BR>  Kiam5-chiaN2 ai3 chhi3 <BR>  Sang3-kau i2-cheng5 chim-chiok chai3 chim-chiok <BR>  Chho3-ji7 m7-thang u7, bun5-hoat ai3 kang2-kiu3 
  Chhai3 na7 chiuN7 toh <BR>  Peng5-sim2 ui2-oan5 ti7 na7 giah8--khi2-lai5 <BR>  Chia keng2 hia chhoe7 <BR>  Tak8-e5 lang5 e5 ui7-khau2 it-tit8 ho2--khi2-lai5 <BR>  O-lo2 tou5-chi2 gau5, koh cho2-liau7 kau3 <BR>  O-lo2 kah e7 tak-chih8 
  Kian3-kok e5 tai7-chi3 tou5-chi2 e5 chai5-tiau7 <BR>  Kian3-kok e5 tai7-chi3 hak8-chia2 e5 hak8-bun7 <BR>  Kian3-kok chhin-chhiuN7 teh chu2 ho2-liau7 <BR>  Kian3-kok chhin-chhiuN7 teh sia2 lun7-bun5 
  Gau5 e5 tou5-chi2-sai <BR>  Iu-siu3 e5 hak8-chia2 <BR>  Tai5-oan5-kok chit poaN5 chhai3 <BR>  Choat8-tui3 ai3 chheN-chhau <BR>  Tai5-oan5-kok chit phiN lun7-bun5 <BR>  Beh hou7 phong-phai3 phong-pha3 
</CL>
<HL>

中國古早有gau5人講：「治大國，如烹小鮮」，意思是講治理大國若煮細尾魚。Chiah chhin3-chhai2,莫怪 ka7 中國治kah oai-ko兼chhi7-chhoah8。我講：「治小國，若煮chheN-chhau」。 
咱是廚子師<BR>M7 是有啥煮啥 <BR>M7 是ka7 昨昏 chhun e5 菜 <BR>Thng7-thng7 leh 準tu2好 
早早著 ka7 這項代誌 <BR>當做代誌 <BR>認真思考，寬寬仔計劃 <BR>菜單列了一遍koh一遍 <BR>愛好食，koh mai3 siuN開錢 
菜樣有變化 <BR>菜色koh好看 <BR>有鹹siam，湯頭讚 <BR>逐盤菜捧出來 <BR>攏無失人e5 禮 
咱是寫文章 e5 學者<BR>M7 是東抄西鬥 <BR>M7 是門關leh家己上kai3 gau5 <BR>題目想了koh 改， 改了koh再想 
Be7-sai2 siuN大，那親像beh 統一歸個宇宙 <BR>Be7-sai2 siuN小，無tap無sap <BR>計劃提出來 <BR>請教這個koh請教hit個 
圖書館資料查hou7 齊 <BR>若像廚子teh款菜 <BR>寫了koh改， 改了koh寫 <BR>炒，煎，煮，ah8 tim7 
火候ai3夠 <BR>鹹chiaN2 ai3試<BR>送交以前斟酌再斟酌 <BR>錯字 m7-thang有，文法ai3講究 
菜若上桌 <BR>評審委員箸若giah8--起來 <BR>Chia 揀 hia chhoe7 <BR>逐個人e5 胃口一直好起來 <BR>O-lo2 廚子gau5,koh佐料夠 <BR>O-lo2 kah 會觸舌 
建國 e5 代誌廚子e5 才調 <BR>建國 e5 代誌學者e5 學問 <BR>建國親像teh 煮好料 <BR>建國親像teh 寫論文 
Gau5 e5 廚子師<BR>優秀 e5 學者 <BR>台灣國這盤菜 <BR>絕對ai3 chheN-chhau <BR>台灣國這篇論文 <BR>Beh hou7 phang-phai3 phang-phai3 
</HL>