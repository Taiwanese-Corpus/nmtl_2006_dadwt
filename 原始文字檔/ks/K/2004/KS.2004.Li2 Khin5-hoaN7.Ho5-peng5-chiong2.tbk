<CL>
  ThiaN-tioh8 Bi2-kok chong2-thong2 Bush <BR>  Hou7 lang5 the5-mia5 <BR>  Nobel ho5-peng5-chiong2 
  Hit-kang <BR>  Te7-kiu5 gang7-gang7 be7 tin2-tang7 <BR>  Pang3 leh hou7 thai3-iong5 ka7 i seh8 chit8 lian3 <BR>  Kui thou5-kha lak8 kah long2-si7 thiN-chheN <BR>  ThiN-teng2 kou5-kou5-kou5 <BR>  Long2-si7 lok8-kou5-a2-moai5 
  Ha-le-lu-iah! <BR>  ChheN-me5--e5 khai-si2 khoaN3--kiN3 <BR>  E2-kau2--e5 khai-si2 kong2-oe7 <BR>  Siau2-lang5-iN7 khai-si2 koaiN goa7-khau2 e5 lang5 
  Hit-am3 <BR>  Bush kap kong-taN2 Iraq e5 peng-a2 <BR>  In e5 chheng3 <BR>  Nng2 ko-so5 <BR>  Choan5-pou7 tit-tioh8 ho5-peng5-chiong2 
</CL>
<HL>

聽著美國總統Bush <BR>Hou7人提名 <BR>Nobel和平獎 
Hit工 <BR>地球gang7-gang7 be7振動 <BR>放leh hou7太陽ka7 伊seh8一lian3 <BR>歸塗腳lak8 kah攏是天星 <BR>天頂kou5-kou5-kou5 <BR>攏是lok8-kou5-a2-moai5 
Ha-le-lu-iah! <BR>青瞑--e5開始看--見 <BR>E2-kau2--e5開始講話 <BR>痟人院開始關外口e5人 
Hit暗 <BR>Bush kap 攻打Iraq e5兵仔 <BR>In e5銃 <BR>軟ko5-so5 <BR>全部得著和平獎 
</HL>