<CL>
  --A-pah tiong3-hong liau2-au7 8 chi chhit 
  Kha3 tian7-oe7 tng2-khi3 hou7 A-pah <BR>  It-tit8 long2 tu-tu-tu <BR>  Kho2-leng5 tian7-oe7-tiong <BR>  E5-am3 chiah koh kha3 <BR>  E5-am3 ma7-si7 tu-tu-tu <BR>  Bin5-a2-chai3 chiah koh kha3 <BR>  Bin5-a2-chai3 ma7-si7 tu-tu-tu <BR>  Kho2-leng5 si7 tian7-oe7 koa3 bo5 ho2-se3? 
  Sia2 e-mail hou7 cha-bou2-sun-a2 <BR>  Kio3 i khi3 khoaN3-mai7 leh <BR>  I chin kin2 hoe5-phe lai5 <BR>  Kong2 koa3 ho2-se3 ah <BR>  Koh-chai3 kha3 <BR>  Ma7-si7 koh tu-tu-tu <BR>  Kho2-leng5 tian7-oe7 phaiN2--khi3? <BR>  Tian7-oe7 phaiN2--khi3 
  Bo5 hoat-tou7 thiaN-tioh8 A-pah e5 siaN <BR>  Na2-chhiuN7 theng5-tian7 <BR>  Se3-kai3 pian3 chit8-e7 am3-bin5-bong <BR>  Theng5-tian7 e5 si5-kan chin phaiN2 tou7 <BR>  It-teng7 ai3 tan2 siu-li2 ho2 <BR>  Tan2 tian7 koh lai5 <BR>  Chiah be7 ti7 ou-am3-tiong ou-peh8-siuN7 
  Kip kah seh8-lai5 seh8-khi3 <BR>  Tah8 kha-hoe <BR>  Ki5-sit8 choe3-kin7 lu2 lai5 lu2 chio2 <BR>  Ka7 a-pah kha3 tian7-oe7 <BR>  Pun2-te2 chit8 le2-pai3 kha3 chit8 thong <BR>  Au7-lai5 chit8 ko3 goeh8 <BR>  Chit-pian3 i2-keng thoa nng7 ko3 geh8 bo5 kha3 
  Kam2 e7 a-pah teh tiuN <BR>  Tiau5-kang ka7 tian7-oe7-soaN3 chhoah hou7 tng7? <BR>  Tiau5-kang beh hai7 goa2 kha3 be7 tng2-khi3 <BR>  Beh hou7 goa2 the2-hoe7 i tiong3-hong i2-au7 <BR>  Theng5-tian7 it-chit8-poaN <BR>  Am3-bin5-bong e5 jit8-chi2 
  Choe3-kin7 kha3 tian7-oe7 tng2-khi3 <BR>  A-pah oe7 lu2 kong2 lu2 chio2 <BR>  Chiah kong2 nng7 ku3 <BR>  Tian7-oe tu hou7 khan3-hou7 e5 goa7-lo5 Evy <BR>  Kong2 “Li2 chham A-ni5 kong2!” 
  Che-si7 te7 saN e5 goa7-lo5 cha-bou2-gin2-a2 <BR>  A-pah tak8-e5 long2 ka7 kio3 A-ni5 
  Teng2 chit8 e5 In3-ni5 A-ni5 <BR>  A-pah m7-bat ka7 tian7-oe7 tu hou7 i <BR>  A-pah tian7-oe7 tiong oe7 chin che7 <BR>  Koh e7 pheng5-lun7 cheng3-ti7 <BR>  Hit-chun7 Tai5-oan5-lang5 khai-si2 hoaN7 cheng3-koan5 <BR>  I chin khi3 hia-e5 hoan2-tui3-tong2 <BR>  Ma7 in chheN-me5-tong2 <BR>  Lou7 ou-peh8 tong3 
  Koh khi2-lih hit-e5 In3-ni5 A-ni5 <BR>  A-pah ma7 m7-bat ka7 tian7-oe7 tu hou7 i <BR>  I ti7 tian7-oe7 tiong <BR>  Ma7 Kok-bin5-tong2 <BR>  Ma7 Tiong-kok goa7-li7-a2 <BR>  Ka7 Tai5-oan5 bu2 kah lih8-sai-sai <BR>  Khang-chhui3 chiah toa7 khang 
  A-pah tiong3-hong i2-au7 <BR>  Pian3 chit8-e7 <BR>  Ho2-taN2--khi2-lai5 
  A-pah tiong3-hong i2-cheng5 <BR>  KhoaN3 goa2 chhap cheng3-ti7 hoan2 Kok-bin5-tong2 <BR>  ThiaN keh-piah kong2 sim7-chi2 chiuN7 po3-choa2 <BR>  Chhu3-cheng5 lou7-khau2 sui5-si5 u7 seN-sian-bin7--e5 <BR>  Ti7 hia joa7-joa7-so5 
  I chiok kiaN <BR>  Kio3 goa2 be7-sai2 chhap cheng3-ti7 hoan2 Kok-bin5-tong2 <BR>  Na7 beh chhap <BR>  I beh kap goa2 tng7-choat8 pe7-kiaN2 koan-he7 
  Tiong3-hong i2-cheng5 <BR>  A-pah chiok bo5 taN2 <BR>  A-pah tiong3-hong liau2-au7 <BR>  Pian3 chin che7 <BR>  Tian7-oe7 ke kong2 chin ku2 <BR>  Thi-thi thuh-thuh <BR>  Lau3-hong lau3-hong <BR>  Long2 teh ma7 Kok-bin5-tong2 iau-siu7 <BR>  Tai5-oan5-lang5 hiau-heng7 
  Choe3-kin7 m7-chai an3-choaN2 <BR>  Tian7-oe7 kong2 bo5 kui2-ku3 toh8 m7 kong2 <BR>  Toh8 beh tu hou7 chham goa2 oe7-gi2 be7 thong e5 <BR>  In3-ni5 goa7-lo5 A-ni5 
  Chit-ma2 kui-e5 tian7-oe7 soah be7 thong ah <BR>  Na2-chhiuN7 a-pah ka7 chhah-tau5 pak--khi2-lai5 <BR>  Bo5 beh kap goa2 thong tian7-oe7 <BR>  Beh ka7 tian7-goan5 chhiat hou7 tng7 
  Hou7 goa2 ti7 theng5-tian7 e5 ou-am3 tiong <BR>  Hou7 goa2 kiaN <BR>  Hou7 goa2 pian3 chiok bo5-taN2 <BR>  KiaN tian7 be7 koh lai5 <BR>  KiaN eng2-oan2 theng5-liu5 ti7 ou-am3-tiong 
</CL>
<HL>

--阿爸中風了後八之七 
Kha3電話轉去hou7阿爸 <BR>一直攏tu-tu-tu <BR>可能電話中 <BR>E5暗chiah koh kha3 <BR>E5暗ma7是tu-tu-tu <BR>明仔再chiah koh kha3 <BR>明仔再ma7是tu-tu-tu <BR>可能是電話koa3無好勢？ 
寫e-mail hou查某孫仔 <BR>叫伊去看mai7 leh <BR>伊真緊回批來<BR>講koa3好勢ah <BR>Koh再kha3 <BR>Ma7是tu-tu-tu <BR>可能電話歹去？ <BR>電話歹去 
無法度聽著阿爸e5聲 <BR>若像停電 <BR>世界變一下暗bin5-bong <BR>停電e5時間真歹度 <BR>一定ai3等修理好 <BR>等電koh來 <BR>Chiah be7 ti7烏暗中烏白想 
急kah seh8 來seh8 去 <BR>腳kha-hoe <BR>其實最近愈來愈少 <BR>Ka7阿爸kha3電話 <BR>本底一禮拜kha3一通 <BR>後--來一個月 <BR>這遍已經拖兩個月無kha3 
Kam2會阿爸teh想 <BR>刁工ka7電話線chhoah hou7斷？ <BR>刁工beh 害我kha3 be7轉去 <BR>Beh hou7我體會伊中風以後 <BR>停電it-chit8般 <BR>暗bin5-bong e5日子？ 
最近kha3電話轉去 <BR>阿爸話愈講愈少 <BR>才講兩句 <BR>電話tu hou7看護e5外勞Evy <BR>講：「你chham阿尼講。」 
這是第3個印尼外勞查某囡仔 <BR>阿爸逐個攏ka7叫阿尼 
頂一個印尼阿尼<BR>阿爸m7-bat ka7電話tu hou7伊 <BR>阿爸電話中話真濟 <BR>Koh會評論政治 <BR>Hit陣台灣人開始hoaN7政權 <BR>伊真氣hia-e5反對黨 <BR>罵in青瞑黨 <BR>路烏白擋 
Koh khi2-lih hit個印尼阿尼 <BR>阿爸ma7 m-bat ka7電話tu hou7伊 <BR>伊ti7電話中 <BR>罵國民黨 <BR>罵中國外li7仔 <BR>Ka7台灣bu2 kha lih8-sai-sai <BR>空嘴chiah 大空 
阿爸中風以後 <BR>變一下 <BR>好膽起來 
阿爸中風以前<BR>看我chhap政治反國民黨 <BR>聽隔壁講甚至上報紙 <BR>厝前路口隨時有seN-sian-bin7--e5 <BR>Ti7 hia joa7-joa7趖 
伊足驚 <BR>叫我be7使chhap 政治反國民黨 <BR>Na7 beh chhap <BR>伊beh kap我斷絕父子關係 
中風以前 <BR>阿爸足無膽 <BR>阿爸中風了後 <BR>變真濟 <BR>電話加講真久 <BR>Thi-thi Thuh-thuh <BR>漏風漏風<BR>攏beh 罵國民黨夭壽 <BR>台灣人hiau-heng7 
最近m7知an2-choaN <BR>電話講無幾句toh8 m7 講 <BR>Toh8 beh tu hou7 chham我話語be7通e5 <BR>印尼外勞阿尼 
Chit-ma2歸個電話煞be7通ah <BR>若像阿爸ka7 插頭pak--起來 <BR>無beh kap 我通電話 <BR>Beh ka7電話切hou7斷 
Hou7我ti7 停電e5烏暗中 <BR>Hou7我驚 <BR>Hou7我變足無膽 <BR>驚電be7 koh來 <BR>驚永遠停留ti7烏暗中 
</HL>