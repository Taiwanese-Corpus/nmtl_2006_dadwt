<CL>
  Peh8 siak-siak e5 bi2 <BR>  Thai3 e7 seN-chhut <BR>  Ou-kim ou-kim e5 bi2-thang5? 
  Ka7 chit8 pau bi2-thang5 khek-chheN khng3--jip8-khi3 <BR>  Bi2-liap8 toa7 e5 ou kim-ku khok8-khok8 chong5 <BR>  Beh kin2 to5-li5 bi2-ang3 
  Keng3-jian5 u7 chiah che7 bi2-thang5 <BR>  Chhang3 ti7 bi2-ang3! <BR>  Kap bi2 e5 sek-ti3 kiong5-liat8 tui3-chiau3 <BR>  Kap bi2 e5 pun2-chit tu2-ho2 to3-peng2 <BR>  Keng3-jian5 e7-tang3 chhang3 ti7 lai7-te2 seng-chun5! 
  Bo5 joa7 ku2, u7 ou-kim khoe-kah e5 <BR>  Bi2-thang5 <BR>  Keng3-jian5 e7-tang3 ti7 hit pau bi2-thang5 khek-chheN teng2-koan5 <BR>  So5-lai5 so5-khi3 
  Pai5-ou tiau5-khoan2 khng3--loh8-khi3 <BR>  Sau3-kim tiau5-khoan2 khng3--loh8-khi3 <BR>  Kang7-khoan2 ti7 piN-a2 so5 koe3-khi3 <BR>  Koh so5--koe3-lai5 
  Pun2-te2 peh8 siak-siak e5 bi2-ang3 <BR>  KhoaN3--koe3-khi3 ou ma3-ma3 <BR>  Na2-chhiuN7 tak8 liap8 bi2 long2 pian3-cho3 bi2-thang5 ah <BR>  Chi2-ho2 ka7 bi2-ang3 long3 hou7 phoa3 <BR>  Chit8 chiah chit8 chiah bi2-thang5 <BR>  Joe5 hou7 i si2! 
</CL>
<HL>

白siak-siak e5 米 <BR>Thai3 會生出 <BR>烏金烏金 e5 米蟲？ 
Ka7 一包米蟲剋星囥入去 <BR>米粒大e5 烏金龜khok8-khok8 chong5 <BR>Beh 緊逃離米甕 
竟然有chiah 濟米蟲 <BR>藏 ti7 米甕 <BR>Kap 米 e5 色緻強烈對照 <BR>Kap 米 e5 本質tu2好倒反 <BR>竟然會當藏 ti7 內底生存 
無偌久，有烏金盔甲 e5 <BR>米蟲 <BR>竟然會當 ti7 hit包米蟲剋星頂高 <BR>趖來趖去 
排烏條款囥落去 <BR>掃金條款囥落去 <BR>共款 ti7 邊仔趖過去 <BR>Koh趖過來 
本底白siak-siak e5 米甕 <BR>看--過去烏 ma3-ma3 <BR>若像逐粒米攏變做米蟲ah <BR>只好 ka7 米甕 long3 hou7 破 <BR>一隻一隻米蟲 <BR>Joe5 hou7 伊死！ 
</HL>