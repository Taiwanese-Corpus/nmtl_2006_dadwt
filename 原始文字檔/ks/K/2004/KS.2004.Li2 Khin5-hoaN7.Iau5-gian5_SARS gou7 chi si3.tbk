<CL>
  Hoat-bu7 pou7-tiuN2 chhut-bin7 keng3-ko3 <BR>  Na7 u7 lang5 ti7 chit-tiuN5 khong3 SARS e5 chian3-cheng tiong <BR>  San3-pou3 iau5-gian5 <BR>  It-teng7 beh ka7 i liah8 lai5 koaiN 
  I kong2 SARS bo5 kho3-pha3 <BR>  Iau5-gian5 siong7 kho2-pha3 <BR>  ThiaN kong2 ian5-gian5 si3-ke3 thoaN3, sok-tou <BR>  Pi2 Tiong-kok hi3-iam7 e5 thoan5-liam2 peN7-tok8 <BR>  Chau2 khah kin2 <BR>  In kong2 Tiong-kok tui3 Tai5-oan5 <BR>  Hoat-tong7 seng-hoa3-chian3! 
  SARS peng7 bo5 kho2-pha3 <BR>  Kam2-liam2-lut8 chin ke7 <BR>  Ai3 chin kin7 ku7-li7 chiap-chhiok8 <BR>  Ai3 keng-koe3 chhui3-noa7 <BR>  Chiah e7 oe3--tioh8 <BR>  Chun2 oe3--tioh8, si2-bong5-lut8 <BR>  Ma7 chin-ke7 <BR>  I-ho2-lut8 u7 kau3 koan5 <BR>  Koan5 kau3 97 pha goa7 
  Si7 an3-choaN2-kong2 i7-hong5 SARS <BR>  Si7 chit8 tiuN5 choan5-bin5 e5 chian3-cheng? <BR>  Si7 an3-choaN2 kong2 ti7-liau5 SARS <BR>  Si7 chit8 tiuN5 Tai5-oan5 e5 chian3-cheng? 
  Si7 an3-choaN2 hong5-ti7 ui2-oan5-hoe7 chu2-ui2 <BR>  Lang5 long2 kio3 i chi2-hui-koaN? <BR>  Si7 an3-choaN2 hou7-su7 oe3-tioh8 SARS si2--khi3 <BR>  Si7 ui5-kok hi-seng chhai7-jip8 tiong-liat8-su5 
  An3-ne kam2-u7 sng3 teh san3-pou3 iau5-gian5? <BR>  Si7 an3-choaN2 Tiong-kok chit8-bin7 phian3 Kok-che3 oe7-seng-chou-chit <BR>  Kong2 Tai5-oan5 si7 in e5 chit8 pou7-hun7 <BR>  Kong2 in i2-keng u7 teh pang-bang5 Tai5-oan5 hong5-ti7 Tiong-kok peN7-tok8? <BR>  (Ki5-koai5, si7-m7-si7 in sim-bak8-tiong it-tit8 jin7-ui5 <BR>  Tai5-pak e5 chhi7-tiuN2 si7 in phai3--e5?) 
  Si7 an3-choaN2 Tiong-kok koh chit8-hong-bin7 chou2-tong3 Tai5-oan5 <BR>  Ka-jip8 WHO? <BR>  Hou7 lan2 m7-si7 who? <BR>  Hou7 lan2 who to m7-si7? 
  Si7 an3-choaN2 Tiong-kok it-tit8 teh chhui Tai5-oan5 e5 am5-a2-kun2? <BR>  It-teng7 ai3 ka7 lan2 teN7 hou7 si2? <BR>  An3-ne kam2 bo5 sng3 soan-chian3? <BR>  An3-ne kam2 u7 sng3 san3-pou3 iau5-gian5? 
  Si7 an3-choaN2 Tai5-oan5 e5 koaN-oan5 jip8-khi3 kam2-liam2 e5 sou2-chai7 <BR>  Ai3 chheng7 seng-hoa3-chian3 e5 hong5-oe7-i <BR>  Chheng7 kah na2-chhiuN7 thai3-khong-jin5? <BR>  Si7 an3-choaN2 Tai5-oan5 choan5-bin5 long2 ai3 koa3 chhui3-am <BR>  Koa3 kah na2-chhiuN7 hok8-bin7 e5 jim2-chia2? 
  Si7 an3-choaN2 koh thiaN-kong2, liam5-piN <BR>  Tai5-oan5 tioh8 beh oh8 Bi-kok <BR>  Tui3-hu3 seng-hoa3 kong-kek e5 cho3-hoat <BR>  Tak8-lang5 ai3 chu3 i7-hong5-sia7 <BR>  Tak8-lang5 long2 beh pun chit8 tho3 hong5-tok8 bin7-khu7? 
</CL>
<HL>

法務部長出面警告 <BR>若有人ti7這場抗SARS e5戰爭中 <BR>散布謠言 <BR>一定beh ka7 伊掠來關 
伊講SARS無可怕 <BR>謠言上可怕 <BR>聽講謠言四界湠，速度 <BR>比中國肺炎e5傳染病毒 <BR>走khah緊 <BR>In 講中國已經對台灣 <BR>發動生化戰！ 
SARS並無可怕<BR>感染率真低 <BR>Ai3真近距離接觸 <BR>Ai3經過嘴瀾 <BR>才會oe3著 <BR>準oe3著，死亡率 <BR>Ma7 真低 <BR>醫好率有到懸 <BR>懸到97pha外 
是an2-choaN2講預防SARS <BR>是一場全民e5戰爭？ <BR>是an-choaN2講治療SARS <BR>是一場台灣e5 戰爭？ 
是an-choaN2防治委員會主委 <BR>人攏叫伊指揮官？ <BR>是an2-choaN2護士oe3著SARS死--去 <BR>是為國犧牲chhai7入忠烈祠？ 
An2-ne kam2有算teh散播謠言？ <BR>是an2-choaN2 中國一方面騙國際衛生組織<BR>講台灣是in e5 一部份 <BR>講in已經有teh幫忙台灣防治中國病毒？ <BR> (奇怪，是m7是in 心目中一直認為 <BR>台北市e5市長是in 派--e5?) 
是an2-choaN2中國koh一方面阻擋台灣 <BR>加入WHO? <BR>Hou7咱m7是who? <BR>Hou7咱who to m7是？ 
是an2-choaN2 中國一直teh chhui台灣e5頷仔頸？ <BR>一定ai3 ka7咱teN7 hou7 死？ <BR>An2-ne kam2 無算已經宣戰？ <BR>An2-ne kam2 有算散播謠言？ 
是an2-choaN2 台灣e5官員入去感染e5所在 <BR>Ai3穿生化戰e5防衛衣 <BR>穿kah若像太空人？ <BR>是an2-choaN2 台灣全民攏ai3掛嘴am <BR>掛kah若像覆面e5 忍者？ 
是an2-choaN2 koh聽講，liam5-piN <BR>台灣著beh學美國 <BR>對付生化攻擊e5做法 <BR>逐人攏ai3注預防射 <BR>逐人攏beh分一套防毒面具？ 
</HL>