<CL>
  U7 chit8-toaN7 si5-kan bo5 tng2-khi3 Tai5-oan5 <BR>  Choe3-kin7 hoat-hian7 Tai5-oan5-lang5 <BR>  Sio2-khoa2 chham ka-ki7 bo5 siaN2 sio-siang5 <BR>  Tek8-piat si7 bin7-heng5 <BR>  Tek8-piat si7 kong2-oe7 e5 heng5 <BR>  Sio2-khoa2 chham ka-ki7 bo5 sio-siang5 
  Tai5-oan5 pian3-hoa3 lu2 lai5 lu2 kin2 <BR>  Tai5-oan5-lang5 e5 chin3-hoa3 <BR>  Si7-m7-si7 ma7 lu2 lai5 lu2 kin2 <BR>  Tian7-si7 sin-bun5 tiong e5 Tai5-oan5-lang5 <BR>  Chhui3-heng5 chham i2-cheng5 chin bo5 siang5 
  U7-e5 thut8--chhut-lai5 <BR>  U7 tiam2-a2 seng5 “thang5 lau5 ia” <BR>  U7-e5 ke chit8-ian5 poh8-poh8 tah-bin7 <BR>  Chhin-chhiuN7 Jit8-pun2 e5 jim2-chia2 <BR>  U7-e5 chit8-sun5 chit8-sun5 e5 hoaiN5-sun5 <BR>  Na2-chhiuN7 chhiu2-sut8 tiong e5 goa7-kho i-seng <BR>  U7-e5 chin hoe chin sui2 <BR>  U7-e5 koh u7 kok-chiong2 chhai2-sek <BR>  Chiok kiaN goa2 e7 lu2 lai5 lu2 bo5-seng5 Tai5-oan5-lang5 
  Kin2 khi3 khoaN3 i-seng <BR>  Mng7 i-seng u7 sim2-mih8 hong-hoat <BR>  Hou7 goa2 ma7 e7-tang3 chin3-hoa3 <BR>  Chhin-chhiuN7 ti7 Tai5-oan5 e5 Tai5-oan5-lang5 
  I-seng kong2 he si7 chit8-khoan2 thut8-pian3 <BR>  Siu7 Tiong-kok peN7-tok8 jip8-chhim e5 kiat-ko2 <BR>  Tai5-oan5-lang5 chi2-iau3 Tai5-oan5-sim iau2 ti7-teh <BR>  Eng3-kai u7 hoat-tou7 khi3-tu5 Tiong-kok peN7-tok8 <BR>  Chin-kin2 hoe-hok8 goa5-pun2 e5 Tai5-oan5-lang5 <BR>  Tai5-oan5-lang5 pun2-lai5 e5 bin7-heng5 <BR>  Tai5-oan5-lang5 pun2-lai5 e5 chhui3-heng5 <BR>  Tai5-oan5-lang5 pun2-lai5 e5 cheng-sin5 
  Put-ko3, goa2 ma7 si7 chin kiaN <BR>  KiaN goa2 bo5 seng5 Tai5-oan5-lang5 <BR>  Kau3-si5 Tai5-oan5-lang5 e7 bo5 beh jin7-tong5 goa2 <BR>  Kong2 goa2 i2-keng m7-si7 Tai5-oan5-lang5 
  Goa2 chiu7 koaN2-kin2 khi3 be2 kui2-a2 taN2 <BR>  Kok-heng5 kok-chong7 e5 chhui3-am <BR>  Tak8-kang ti7 kiaN3 thau5-cheng5 lian7-sip8 koa3 <BR>  Koa3 hou7 u7 chit8-tiam2-a2 seng5 “thang5 lau5 ia” <BR>  U7 chit8-tiam2-a2 seng5 Jit8-pun2 jim2-chia2 <BR>  U7 chit8-tiam2-a2 seng5 goa7-kho i-seng <BR>  U7 chit8-tiam2-a2 hoe <BR>  U7 chit8-tiam2-a2 sek-chhai2 
  Koh jin7-chin lian7-sip8 kong2-oe7 <BR>  Kong2 hit-khoan2 Tai5-oan5-khiuN e5 <BR>  “Thai5-oan kou5-i5” <BR>  Beh hou7 ka-ki7 lu2 lai5 lu2 seng5 <BR>  Tai5-oan5-lang5 
</CL>
<HL>

有一段時間無轉去台灣 <BR>最近發現台灣人 <BR>小可參家己無啥相siang5 <BR>特別是面形 <BR>特別是講話e5形 <BR>小可參家己無啥相siang5 
台灣變化愈來愈緊 <BR>台灣人e5進化 <BR>是m7是ma7愈來愈緊？ <BR>但是新聞中e5台灣人 <BR>嘴形參以前真無siang5 
有e5突--出來 <BR>有點仔seng5【唐老鴨】 <BR>有e5加一緣薄薄tah面 <BR>親像日本e5忍者 <BR>有e5一sun5一sun5 e5橫sun5 <BR>若像手術中e5外科醫生 <BR>有e5真hoe真sui2 <BR>有e5 koh 有各種彩色 <BR>足驚我會愈來愈無seng5台灣人 
緊去看醫生 <BR>問醫生有甚mih方法 <BR>Hou7我ma7會當進化<BR>親像ti7台灣e5台灣人 
醫生講he是一款突變 <BR>受中國病毒入侵e5結果 <BR>台灣人只要台灣心iau2有ti7-leh <BR>應該有法度去除中國病毒 <BR>真緊恢復原本e5台灣人 <BR>台灣人本來e5面形 <BR>台灣人本來e5嘴形 <BR>台灣人本來e5精神 
不過，我ma7是真驚 <BR>驚我無seng5台灣人 <BR>到時台灣人會無beh認同我 <BR>講我已經m7是台灣人 
我就趕緊去買幾個打 <BR>各形各狀e5嘴am <BR>逐工ti7鏡頭前練習掛 <BR>掛hou7有一點仔seng5【唐老鴨】 <BR>有一點仔seng5日本忍者 <BR>有一點仔seng5外科醫生 <BR>有一點仔hoe <BR>有一點仔彩色 
Koh認真練習講話 <BR>講hit款台灣腔e5 <BR>【台灣國語】 <BR>Beh hou7家己愈來愈seng5 <BR>台灣人 
</HL>