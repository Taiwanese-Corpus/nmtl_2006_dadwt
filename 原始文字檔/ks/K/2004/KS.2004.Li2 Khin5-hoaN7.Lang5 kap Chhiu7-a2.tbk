<CL>
  Lang5 kap chhiu7-a2 long2 khia7 tit8-tit8 <BR>  Lang5 kap chhiu7-a2 long2 u7 ni5-lun5 <BR>  Lang5 kap chhiu7-a2 long2 teh hou-khip 
  Jit8-thau5 na7 chhut--lai5 <BR>  Lang5 kap chhiu7-a2 khia7 to3-peng2 <BR>  Lang5-thau5 ti7 teng2-koan5 <BR>  Chhiu7-thau5 ti7 e7-kha 
  Lang5 kap chhiu7-a2 hou-khip to3-peng2 <BR>  Lang5 khip--jip8-lai5 si7 iong2-khi3 <BR>  Chhiu7-a2 thou3--chhut-khi3 si7 iong2-khi3 
  Jit8-thau5 na7 loh8-soaN <BR>  Lang5 kap chhiu7-a2 e5 koan-he7 peng2--koe3-khi3 <BR>  Lang5 ai3 beh khip jip8-lai5 iong2-khi3 <BR>  Chhiu7-a2 bo5 beh thou3--chhut-lai5 
  Lang5 bo5 peN5-peN5 teh khun3 <BR>  Chhiu7-a2 khia7 teh khun3 <BR>  Chhiu7-a2 na7 ju2 che7 <BR>  Lang5 tioh8 oah8 ju2 ho2-se3 <BR>  Chhiu7-a2 na7 chho3 kah se-se <BR>  Lang5 e5 ni5-lun5 ma7 pian3 kah te2-te2 
  ThiN-sek na7 am3--loh8-lai5 <BR>  Chhiu7-a2 long2 pian3-cho3 lang5-heng5 <BR>  U7 thau5-chang, u7 phiN7 bak8 chhui3 <BR>  U7 kha, u7-chhiu2 <BR>  U7 tng5-tng5 e5 chhui3-chhiu 
  Goan5-lai5 chit8 chang5 chhiu7-a2 <BR>  Si7 chit8 e5 oah8 leh e5 lang5 <BR>  Tui3-eng3--chhut-khi3 e5 leng5-hun5-the2 <BR>  Chhin-chhiuN7 thiN-teng2 e5 chheN <BR>  Ma7 si7 tai7-piau2 mui2 chit8 e5 lang5 
  U7 lang5 si2 <BR>  U7 chheN lak--loh8-lai5 <BR>  Chhiu7-a2 to2--loh8-khi3 <BR>  Lang5 to2--loh8-khi3 
</CL>
<HL>

人kap 樹仔攏企直直 <BR>人kap 樹仔攏有年輪 <BR>人kap 樹仔攏teh呼吸 
日頭若出來 <BR>人kap樹仔企倒反 <BR>人頭ti7頂懸<BR>樹頭ti7下腳 
人kap 樹仔呼吸倒反 <BR>人吸入來是氧氣 <BR>樹仔吐出去是氧氣 
日頭若落山 <BR>人kap樹仔e5關係反過去 <BR>人ai3 beh 吸入來氧氣 <BR>樹仔無beh吐出來 
人倒平平teh睏 <BR>樹仔khia7 teh睏 <BR>樹仔若愈濟 <BR>人tioh8活愈好勢 <BR>樹仔若chho3 kah疏疏 <BR>人e5年輪ma7變kah短短 
天色若暗落來 <BR>樹仔攏變做人形 <BR>有頭鬃、有鼻目嘴 <BR>有腳、有手 <BR>有長長e5嘴鬚 
原來一欉樹仔 <BR>是一個活leh e5 人 <BR>對應--出去e5靈魂體<BR>親像天頂e5星 <BR>Ma7是代表每一個人 
有人死 <BR>有星lak落去 <BR>樹仔倒--落去<BR>人倒--落去 
</HL>