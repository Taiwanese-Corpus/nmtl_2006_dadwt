<CL>
  Li2 na7-si7 bi2-le7 e5 to2-su7 <BR>  Goa2 chiu7-si7 ui5 ti7 li2 si3-chiu-ui5 <BR>  Eng2-eng2 se3-se3 <BR>  Ui7 li2 in-khin5 kou3-siu2 e5 hai2-hoaN7 
  Ti7 tang-peng5 <BR>  Goa2 si7 iong2-chong7 kho2-kho3 e5 gan5-hoaN7 <BR>  Hou7 li2 it-chhe3 e5 tiu5-tu5 kap kiaN-hiaN5 <BR>  An-sim kho3-tiam3 goa2 e5 keng-kah 
  Ti7 sai-peng5 <BR>  Goa2 si7 un-jiu5 the2-thiap e5 soa-hoaN7 <BR>  KhoaN-khoaN-a2 ka7 li2 hu ka7 li2 sioh <BR>  An-ui3 li2 sou2-u7 siu7-siong e5 hun5-jiah 
  Goa2 na7-si7 kou-toaN e5 to2-su7 <BR>  Li2 chiu7-si7 ui5 ti7 goa2 si3-chiu-ui5 <BR>  Eng2-eng2 oan2-oan2 <BR>  Kap goa2 loan5-ai3 be7 soah e5 hai2-iuN5 
  Ti7 tang-peng5 <BR>  Li2 si7 sim-heng khui-khoah e5 Thai3-peng5-iuN5 <BR>  Chiap-lap8 goa2 e5 mui2 chit8 tiau5 khe-liu5 <BR>  Ma7 chiap-lap8 khe-liu5 lai7-te2 choan5-pou7 e5 ni5-soa 
  Ti7 sai-peng5 <BR>  Li2 si7 chhim-cheng5 e5 hai2-kiap <BR>  Un-jiu5 koh po2-siu2 <BR>  Hou7 goa2 si5-siong5 chui3 tiam3 li2 e5 ai3 nih8 
  Ai3, hou7 lan2 cho3-hoe2 <BR>  Chhin-chhiuN7 thiN chhin-chhiuN7 te7 <BR>  Hiah-nih8 ku2 hiah-nih8 tng5 
</CL>
<HL>

你若是美麗e5 島嶼 <BR>我就是圍ti7 你四周圍 <BR>永永世世 <BR>為你殷勤固守e5 海岸 
Ti7 東爿 <BR>我是勇壯可靠e5 岩岸 <BR>Hou7 你一切e5 躊躇kap 驚惶 <BR>安心靠tiam3 我e5 肩胛 
Ti7 西爿 <BR>我是溫柔體貼e5 沙岸 <BR>寬寬仔ka7 你hu ka7 你惜 <BR>安慰你所有受傷e5 痕跡 
我若是孤單e5 島嶼 <BR>你就是圍lui5 ti7 我四周圍 <BR>永永遠遠 <BR>Kap 我戀愛be7 煞 e5 海洋 
Ti7 東爿 <BR>你是心胸開闊e5 太平洋 <BR>接納我e5 每一條溪流 <BR>Ma7 接納溪流內底全部e5 泥沙 
Ti7 西爿 <BR>你是深情e5 海峽<BR>柔和koh 保守 <BR>Hou7 我時常醉tiam3 你e5 愛nih8 
愛，hou7 咱做伙 <BR>親像天親像地 <BR>Hiah-nih8 久 hiah-nih8 長 
</HL>