<CL>
  Chit8 pho koe3 chit8 pho <BR>  Chit8 eng2 koe3 chit8 eng2 <BR>  Ui3 Ou-chui2-kau hit peng5 ek--lai5 <BR>  Hiong5 kai3-kai3 e5 hai2-eng2 <BR>  Chhim-sit8 goan2 goan5-pun2 pui5 chut-chut e5 sin-khu 
  Chhng2 phoe5 chhng2 bah <BR>  Chhng2 kah bo5-bah-bo5-thut <BR>  Chhng2 kah chhun chit8 ki kut <BR>  Tit8-tit8-tit8 <BR>  Chhun nng7 lui2 bak8-chiu jin5-jin5-jin5 <BR>  Sia7-chhut ai-oan3 koh hun3-nou7 e5 bak8-sin5 
  Na7 bo5 hou7 lang5 chhng2 kah chhap-chhui3-chheng2 <BR>  Goan2 ma7 m7-chai goan2 e5 sim-lai7 <BR>  U7 chit8 ki kiam3 <BR>  Ma7 m7-chai lai7-sim chit ki kiam3 chiah lai7 <BR>  M7-chai ka-ki7 goan5-lai5 si7 chit8 chiah kiam3-hi5 <BR>  E7-tang3 chhiat-tng7 khou2-tok8 e5 hai2 <BR>  M7-chai ka-ki7 goan5-lai5 si7 chit8 boe2 poe-hi5 <BR>  E7-tang3 poe-li7 khou2-lan7 e5 im-iaN2 <BR>  Sim7-chi2 m7-chai ka-ki7 si7 hi5 <BR>  E7-tang3 hoan-sin 
  Chit boe2 hi5 <BR>  Hoan chit8 e7 sin <BR>  Phut-chhih chit8 siaN <BR>  Liong3-chhut hai2-bin7 <BR>  Thiau3-khui Ou-chui2-kau <BR>  Siu5 hiong3 khoah bong2-bong2 e5 Thai3-peng5-iuN5 
</CL>
<HL>

一波過一波 <BR>一湧過一湧 <BR>Ui3 烏水溝hit爿ek --來 <BR>雄介介 e5 海湧 <BR>侵食阮原本肥 chut-chut e5 身軀 
Chhng2 皮chhng2 肉 <BR>Chhng2 kah 無肉無 thut <BR>Chhng2 kah chhun 一支骨 <BR>直直直 <BR>Chhun 二蕊目珠jin5-jin5-jin5 <BR>射出哀怨koh 憤怒 e5目神 
若無 hou7人chhng2 kah chhap-chhui3-chheng2 <BR>阮ma7 m7 知阮e5 心內 <BR>有一支劍 <BR>Ma7 m7 知內心這支劍chiah 利 <BR>M7 知家己原來是一隻劍魚 <BR>會當切斷苦毒 e5 海 <BR>M7 知家己原來 koh 是一尾飛魚 <BR>會當飛離苦難 e5 陰影 <BR>甚至 m7 知家己是魚 <BR>會當翻身 
這尾魚<BR>翻一下身 <BR>Phut-chhih 一聲 <BR>Liong3 出海面 <BR>跳開黑水溝 <BR>泅向闊 bong2-bong2 e5 太平洋 
</HL>