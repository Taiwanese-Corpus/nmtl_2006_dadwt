<CL>
  SeN3-mia7 m7-si7 chit8 tiau5 soh-a2 <BR>  SeN3-mia7 si7 chit8 tiau5 chui2 <BR>  Ka7 soh-a2 koah-tng7 <BR>  Put-koh si7 siak loh8-khi3 chui2-chhiang5 e7-kha <BR>  SeN3-mia7 ke3-siok8 lau5 
  Chit-e5 to7-li2 bo5 chhim <BR>  Chu7 se3-han3 bo5 lang5 ka7 lan2 thiah-beng5 <BR>  Lan2 long2 siuN7-kong2 seN3-mia7 si7 soh-a2 <BR>  Ka7 lan2 chhui chiah an5 <BR>  Ui5-su sia2 chheng-chho2 <BR>  Eng7 siong-sim e5 to <BR>  It-to liong2-toan7 
  SiaN2-chai ui5-su bo5-chhai2 teh sia2 <BR>  Mui5-the2 e5 kek8-pun2 cha2 chiu7 the3 lan2 pian ho2 <BR>  Lan2 put-koh si7 chu7-sat-tiau5 e5 <BR>  Chit8 e5 sio2 eng2 <BR>  Lan2 e5 sim-su7, ma7-si7 <BR>  Chui2-koe3-bo5-hun5 
  Lan2 long2 siuN7-kong2 seN3-mia7 si7 chit8 tiau5 chiang2-hun5 <BR>  Tan-tan tok8-tok8 <BR>  Lak8 ti7 ka-ki7 chhiu2-sim <BR>  Chi2-iau3 koat-sim beh hou7 tng7 <BR>  I chiu7 tng7 
  SiaN2-chai seN3-mia7 m7-si7 chiang2-hun5 <BR>  M7-si7 ti7 chhiu2-sim <BR>  SeN3-mia7 goan5-lai5 si7 ma-ma e5 bak8-sai2 <BR>  SeN3-mia7 goan5-lai5 si7 pa-pa e5 sim-koaN-hoeh <BR>  SeN3-mia7 goan5-lai5 si7 chhin-lang5 e5 tng7-liu5-sui2 <BR>  Long2 si7 ong2-jian5 
  Chhin-lang5 e5 bak8-sai2 lui2-chek e5 chui2 <BR>  Hou7 lan2 chhiat-khui e5 seN3-mia7 <BR>  Sui5 koh chiap--khi2-lai5 <BR>  Lan2 put-koh siak--loh8-khi3 <BR>  In bak8-sai2 e5 chui2-chhiang5 e7-kha <BR>  Ke3-siok8 lau5 
  SeN3-mia7 si7 chhiat be7 tng7 e5 chit8 tiau5 chui2 <BR>  M7-si7 ka-ki7 chhiu2-sim e5 chiang2-hun5 <BR>  M7-si7 chhiat e7 tng7 e5 soh-a2 <BR>  Soh-a2 na7 si7 pak8 siuN an5 <BR>  Lan2 ai3 oh8 an3-choaN2 khi3 thau2 
  M7-si7 chhiat hou7 tng7 chun2-tu2-soah <BR>  In-ui7 chhiat be7 tng7 <BR>  SeN3-mia7 hit-tiau5 chui2 <BR>  SeN3-mia7 m7-si7 chit8-tiau5 soh-a2 <BR>  SeN3-mia7 si7 chit8 tiau5 chui2 
  To7-li2 bo5 chhim <BR>  TaN, goa2 i2-keng ka7 li2 thiah-beng5 
</CL>
<HL>

性命 m7 是一條索仔 <BR>性命是一條水 <BR>Ka7 索仔割斷 <BR>不過是摔落去水chhiang5下腳 <BR>性命繼續流 
這個道理無深 <BR>自細漢無人ka7 咱拆明 <BR>咱攏想講性命是索仔 <BR>Ka7 我摧chiah an5 <BR>遺書寫清楚 <BR>用傷心 e5 刀 <BR>一刀兩斷 
啥知遺書無采 teh 寫 <BR>媒體 e5 劇本早就替咱編好 <BR>咱不過是自殺潮 e5 <BR>一個小湧 <BR>咱 e5 心事，ma7是 <BR>水過無痕 
咱攏想講性命是一條掌痕 <BR>單單獨獨 <BR>Lak8 ti7 家己手心 <BR>只要決心beh hou7 斷 <BR>伊就斷 
啥知性命 m7 是掌痕<BR>M7是 ti7 手心 <BR>性命原來是媽媽 e5 目屎 <BR>性命原來是爸爸 e5 心肝血 <BR>性命原來是親人 e5 長流水 <BR>攏是枉然 
親人e5 目屎累積 e5 水 <BR>Hou7 咱切開 e5 性命 <BR>隨koh 接起來 <BR>咱不過摔落去 <BR>In 目屎 e5 水chhiang5 下腳 <BR>繼續流 
性命是切be7 斷 e5 一條水 <BR>M7是家己手心 e5 掌痕 <BR>M7 是切會斷e5 索仔 <BR>索仔若是縛siuN an5 <BR>咱ai3學an2-choaN2去thau2 
M7是切hou7 斷chun2-tu2煞 <BR>因為切be7 斷 <BR>性命hit條水 <BR>性命m7 是一條索仔 <BR>性命是一條水 
道理無深 <BR>今，我已經 ka7 你拆明 
</HL>