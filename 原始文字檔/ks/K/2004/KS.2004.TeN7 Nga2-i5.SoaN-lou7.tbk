<CL>
  ——Hou7 Chin-li2 Tai7-hak8 Tai5-oan5 Gi2-gian5 Hak8-he7 Te7 1 kai3 e5 Hak8-seng 
  Kau3 chia lan2 tioh8 beh hun-khui, <BR>  TaN goa2 chhoa7 lin2 kau3 ti7 jip8-soaN-khau2, <BR>  ----Lin2 kiaN5 chit-peng5, <BR>  Goa2 kiaN5 hit-peng5. 
  Lan2 bat tang5-kiaN5 chit8-choa7 khi-khiau e5 lou7, <BR>  U7 hong u7 hou7, <BR>  Ian5-lou7 u7 phang-hoe, u7 koe2-chi2, <BR>  Ma7 bat tu2-tioh8 chhi3-phe3 kap ham7-kheN, <BR>  Che long2 siu ti7 lan2 ki3-ti5 e5 phaiN7-a2, <BR>  PhoaN7 lan2 kiaN5 ti7 thau5-cheng5 e5 soaN-lou7. 
  Goan7 lin2 beh kiaN5 chit-choa7, <BR>  Na2 lai5 na2 khui-khoah. <BR>  Goan7 lin2 na2 kiaN5 sim na2 tiaN7, <BR>  Na2 peh-kia7 na2 iong2-kiaN7. 
  Goa2 sou2-keng2--e5 hit-choa7, <BR>  Eh8 koh am3 koh sip, <BR>  Chioh8-thau5 long7-khong3, bo5 lang5 ai3 kiaN5, <BR>  Teh-beh in3-loh8 goa2 e5 kha-jiah. 
  Poah8-to2 e5 si5 goa2 e7 siau3-liam7, <BR>  Lan2 bat saN-khan e5 jit8-chi2. <BR>  Chhui3-ta e5 am3-mi5 goa2 e7 bang7-tioh8, <BR>  Goeh8-kng na2 choaN5-chui2, <BR>  Tui3 chit-peng5 ek kau3 hit-peng5-soaN, 
  Ti7 hia---- <BR>  Lan2 beh koh saN-kiN3, <BR>  Chiau3 lan2 cheng5 sou2 iok-sok, <BR>  Ti7 th iN-kng e5 saN-kak-tiam2, <BR>  Seng-khu-teng2 e5 khang-chhui3 long2 be7 koh thiaN3. 
  Lan2 beh lau5-koaN7 kheng3-chiok <BR>  Thau5-chit8-tih lou7-chui2 kap jit8-kng, <BR>  Toa7-hong-hou7 koe3--khi3 thau5-chit8-choa7 kheng7, <BR>  AN2 ti7 lan2 kha-e7, 
  Hng7-hng7---- <BR>  Bo5-han7 chhiN-chhui3 kng-beng5 <BR>  Chiam7-chiam7 cheng-sin5--khi2--lai5 <BR>  Sin kok-ka thau3-cha2 e5 khong3-ia2. <BR>  Tui3 soaN-kha thang3 kau3 hai2-peng5-soaN3. 
  (Tai5-bun5 Bong2-po3 Te7 96 ki5, 2004 ni5 9 goeh8) 
</CL>
<HL>

——Hou7真理大學台灣語言學系第一屆 e5 學生 
到chia咱著beh分開，<BR>今我chhoa7 lin2到ti7入山口， <BR>----Lin2行這爿， <BR>我行hit爿。 
咱bat同行一choa7 khi-khiau e5路， <BR>有風有雨， <BR>沿路有芳花，有果子， <BR>Ma7 bat tu2著刺phe3 kap陷坑，<BR>Che攏收ti7咱記池e5 phaiN7仔， <BR>伴咱行ti7頭前e5山路. 
願lin2 beh行這choa7, <BR>那來那開闊. <BR>願lin2 那行心那定， <BR>那peh kia7那勇健. 
我所揀--e5 hit-choa7, <BR>隘koh暗koh濕， <BR>石頭long7-khong3,無人愛行， <BR>Teh-beh印落我e5腳跡. 
Poah8倒e5時我會數念， <BR>咱bat 相牽e5日子， <BR>嘴礁 e5 暗暝我會夢著， <BR>月光若泉水， <BR>Tui3 這爿溢到hit爿山， 
Ti7 hia---- <BR>咱beh koh相見， <BR>照咱前所約束， <BR>Ti7天光 e5 三角點， <BR>身軀頂 e5 空嘴攏be7 koh疼. 
咱beh流汗慶祝 <BR>頭一滴露水kap日光， <BR>大風雨過去頭一choa7虹 <BR>AN2 ti7咱腳下 
遠遠---- <BR>無限青翠光明 <BR>漸漸精神--起來<BR>新國家透早e5曠野 <BR>Tui3山腳thang3到海平線。 
（台文罔報第96期，2004年9月） 
</HL>