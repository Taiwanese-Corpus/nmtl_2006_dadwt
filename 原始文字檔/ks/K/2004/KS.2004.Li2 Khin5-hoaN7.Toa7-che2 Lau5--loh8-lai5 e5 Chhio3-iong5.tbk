<CL>
  Siong3-phiN3 lai7-te2 e5 toa7-che2 <BR>  Chheng7 peh8-sek e5 saN, ou-sek e5 tng5-khou3 <BR>  Khin-khin, bi5-bi5 e5 chhio3-iong5 <BR>  PiN-a2 si7 Ma-ma, Ka-gi5, goa2 <BR>  Bo5 ti7 siong3-phiN3 e5 si7 ti7 thau5-cheng5 hip-siong3 e5 Nou5-nou5 <BR>  Au7-piah si7 Hawaii e5 hai2-chui2 <BR>  Chui2 au7-piah si7 Wakiki e5 koan5-lau5 
  SaN tang cheng5 e5 toa7-che2 <BR>  Chiah-nih8 sui2 e5 toa7-che2 <BR>  KhoaN3--khi2-lai5 iau2 chin chheng-chhun bi2-le7 e5 toa7-che2 <BR>  SaN tang cheng5 lai5 Bi-kok-lang5 sim-bok8 tiong <BR>  Siong7 sui2 e5 thian-tong5 chhoe7 goan2 chhit-tho5 <BR>  Chit-ma2, i beh khi3 <BR>  Koh khah sui2 e5 thian-tong5 
  Goan2 poaN lai5 Boston nng7 tang ah <BR>  Ku7-ni5 toa7-che2 kong2 me5-ni5 chhun-thiN <BR>  I toh8 beh lai5 Boston chhoe7 goan2 
  Kin-ni5 chhun-thiN khah ban7 lai5 <BR>  Chit-chun7 gou7-geh8 tu2-ho2 pah-hoe seng7-khui <BR>  Harvard e5 hau7-hng5 <BR>  Hoe khui kah chhin-chhiuN7 hoe-hng5 <BR>  Koan-kong-kheh u7 chin-che7 Jit8-pun2 lai5--e5 <BR>  Goan2 na2-chhiuN7 long2 e7 khoaN3-tioh8 toa7-che2 e5 heng5-iaN2 <BR>  Goan2 na2-chhiuN7 long2 e7 thiaN-tioh8 toa7-che2 e5 siaN 
  Mi5-mi5 e5 chhun-hou7 ti7-teh loh8 <BR>  Goan2 gia5 hou7-soaN3 chhut-khi3 khoaN-hoe <BR>  Chu7-chiong5 toa7-che2 gam5-cheng3 jip8-iN7 <BR>  Chhun-hou7 long2 it-tit8 an3-ne chhap8-chhap8 tih <BR>  Tou7-koan-hoe, chui2-sian-hoe, tulip <BR>  Long2 khui kah chin pa2-chui2 ah 
  Ti7 hou7-chui2 nih8 u7 chit8-khoan2 chhi-liang5 e5 sui2 <BR>  Toa7-che2 iau2-boe7 lai5-koe3 Harvard hau7-hng5 <BR>  Toa7-pun2 tou7-koan e5 hoe <BR>  Toa7-toa7 lui2 peh8-sek e5 hoe <BR>  Long2 u7 toa7-che2 e5 chhio3-iong5 <BR>  Hou7-tiong, u7 toa7-che2 khai-long2 e5 chhio3-siaN 
  Sun5-kiat e5 chui2-sian <BR>  Chit8-pai5 chit8-pai5 e5 chi2-moai7 <BR>  Sin-chai5 ho2-khoaN e5 tulip <BR>  Chit8-pai5 chit8-pai5 e5 chi2-moai7 <BR>  Khui kah chin cheng2-che5 chin chhin-bit8 <BR>  Tak8-lui2 long2 u7 toa7-che2 kam-tiN e5 chhio3-iong5 <BR>  Hou7-tiong, mi5-mi5 e5 chhun-hou7 tiong <BR>  Na2-chhiuN7 u7 thiaN-kiN3 toa7-che2 kong2-oe7 e5 siaN 
  Hun-be5 ti7 peN7-chhng5 e5 toa7-che2 <BR>  Teh chham goan2 kong2-oe7 e5 siaN <BR>  Toa7-che2 loan2-jiok8 iu3-se3 e5 siaN <BR>  Harvard e5 hau7-hng5 chhun-thiN chin sui2 <BR>  Sui2 kah na2-chhiuN7 hoe-hng5 <BR>  Sui2 kah na2-chhiuN7 thian-tong5 
  Toa7-che2, iau2-be7 lai5-koe3 chit-e5 hoe-hng5 <BR>  Toa7-che2, iau2-be7 lai5-koe3 chit-e5 thian-tong5 <BR>  Toa7-che2, kin-a2-jit8 beh khi3 <BR>  Siong7 sui2 e5 thian-tong5 <BR>  Hit-e5 su3-kui3 long2 u7 hoe e5 hoe-hng5 <BR>  Goan2 long2 e5 ti7 u7 hoe e5 sou2-chai7 
  KhoaN3-tioh8 thian-tong5 <BR>  KhoaN3-tioh8 toa7-che2 <BR>  Siau3-liam7 u7 hoe-khui it-chit8-poaN e5 chhio3-iong5 <BR>  Hoe-khui it-chit8-poaN e5 toa7-che2 
  Toa7-che2 chu7 se3-han3 hou7 goan2 e5 thiaN3 <BR>  Tak8-lui2 long2 e7 ti7 goan2 sim-lai7 e5 hoe-hng5 <BR>  Khui-kah chiok chhan3-lam7 <BR>  Chhin-chhiuN7 chhun-thiN tak8-si5 lim5-kau3 
  Toa7-che2 e5 sui2 <BR>  Toa7-che2 siong7-sui2 e5 chhio3-iong5 <BR>  Na2-chhiuN7 chhun-thiN tak8-si5 lim5-kau3 <BR>  Toa7-che2 beh khi3 e5 hit-e5 <BR>  Siong7 sui2 e5 thian-tong5 <BR>  Ma7 e7 tak8-si5 tiam3 ti7 goan2 sim-lai7 
  Toa7-che2, lou7-tiong li2 tioh8 ka7 Siong7-te3 e5 chhiu2 <BR>  Khan hou7 ho2-se3 <BR>  Bian2 koh hoe5-thau5 khoaN3 goan2 <BR>  Bian2 koh hoan5-lo2 goan2 ah <BR>  Goan2 ma7 long2 e7 ka7 Siong7-te3 e5 chhiu2 <BR>  Khan hou7 tiau5--leh 
  Goan2 keng3-thiaN3 e5 toa7-che2 ah <BR>  ChhiaN2 li2 tioh8 hong3-sim <BR>  KhoaN-khoaN-a2 kiaN5 
</CL>
<HL>

相片內底 e5 大姊 <BR>穿白色e5衫，烏色 e5 長褲 <BR>輕輕、微微 e5 笑容 <BR>邊仔是媽媽、嘉宜、我 <BR>無ti7 相片e5 是ti7 頭前翕相 e5 Nou5-nou5 <BR>後壁是夏威夷e5 海水 <BR>水後壁是Wakiki e5 懸樓 
三冬前 e5 大姊 <BR>chiah-nih8 sui2 e5 大姊 <BR>看起來iau2真青春美麗 e5 大姊 <BR>三冬前來美國人心目中 <BR>上sui2 e5 天堂chhoe7 阮chhit-tho5 <BR>Chit-ma2,伊beh 去 <BR>Koh khah sui2 e5 hit個天堂 
阮搬來波士頓二冬ah <BR>舊年大姊講明年春天 <BR>伊toh8 beh 來波士頓chhoe7 阮 
今年e5 春天khah 慢來 <BR>這陣五月tu2好百花盛開 <BR>哈佛 e5 校園 <BR>花開 kah 親像花園 <BR>觀光客有真濟日本來--e5 <BR>阮那像攏會看著大姊 e5 形影<BR>阮那像攏會聽著大姊 e5 聲 
綿綿 e5 春雨 ti7-teh 落 <BR>阮 gia5 雨傘出去看花 <BR>自從大姊癌症入院 <BR>春雨攏一直an2-ne chhap8-chhap8 滴 <BR>杜鵑花、水仙花、Tulip <BR>攏開 kah 真飽水ah 
Ti7 雨水裡有一款淒涼 e5 sui2 <BR>大姊iau2-boe7來過哈佛校園 <BR>大本杜鵑 e5 花 <BR>大大蕊白色 e5 花 <BR>攏有大姊 e5 笑容 <BR>雨中，有大姊開朗 e5 笑聲 
純潔 e5 水仙 <BR>一排一排e5 姊妹 <BR>身材好看 e5 Tulip <BR>一排一排 e5 姊妹<BR>開 kah 真整齊真親密 <BR>逐蕊攏有大姊甘甜 e5 笑容 <BR>雨中，綿綿 e5 春雨中 <BR>若像有聽見大姊講話 e5 聲 
昏迷 ti7 病床 e5 大姊 <BR>Teh chham阮講話 e5 聲 <BR>大姊軟弱幼細 e5 聲 <BR>哈佛 e5 校園春天真sui2 <BR>Sui2 kah 若像花園 <BR>Sui2 kah 若像天堂 
大姊，iau2-boe7來過這個花園 <BR>大姊，iau2-boe7來過這個天堂 <BR>大姊，今仔日 beh 去 <BR>上sui2 e5 天堂 <BR>Hit個四季攏有花e5 花園 <BR>阮攏會 ti7 有花 e5 所在 
看著天堂 <BR>看著大姊 <BR>數念有花開一般e5 笑容 <BR>花開 it8-chit8般 e5 大姊 
大姊自細漢hou7 阮e5 疼 <BR>逐蕊攏會ti7 阮心內 e5 花園 <BR>開kah 足燦爛 <BR>親像春天逐時臨到 
大姊 e5 sui2 <BR>大姊上sui2 e5 笑容 <BR>若像春天逐時臨到 <BR>大姊beh 去e5 hit個 <BR>上sui2 e5 天堂 <BR>Ma7 會逐時tiam3 ti7 阮心內 
大姊，路中妳著ka7 上帝 e5 手 <BR>牽 hou7 好勢 <BR>免 koh 回頭看阮 <BR>免 koh 煩惱阮ah <BR>阮 ma7 攏會 ka7 上帝 e5 手 <BR>牽 hou7 tiau5 leh 
阮敬疼 e5 大姊ah <BR>請妳著放心<BR>khoaN-khoaN 仔行 
</HL>