<CL>
  --A-pah tiong3-hong liau2-au7 8 chi peh 
  A-pah tiong3-hong liau2-au7 <BR><BR>Goa2 khai-si2 chiah8 chit8-khoan2 ioh8-a2 <BR>Chit8 liap8 81 mg e5 aspirin <BR>EN-a2 hun7-liong7 e5 aspirin <BR>I-seng kong2 chit8 kang chiah8 chit8 liap8 <BR>E7-tang3 i7-hong5 tiong3-hong 
  Goa2 su-iau3 ku7-choat8 A-pah e5 ui5-thoan5 <BR>Goa2 na2-chhiuN7 tak8-hang7 long2 ui5-thoan5-tioh8 A-pah <BR>Kou2-i3 kah u7 tiam2-a2 cha-bou2-the2 <BR>Chiok gau5 phaiN2-se3 <BR>Put-si5 bin7 ang5 kong3-kong3 
  Goa2 kok-hau7 e5 si5 hou7 lang5 kio3 “siau5 che5” <BR>Si7 chit8-e5 cha-bou2 lau7-su ka7 goa2 ho7--e5 <BR>Choan5-pan long2 an3-ne ka7 goa2 kio3 <BR>Au7-lai5, goa2 chham mui2 chit8 e5 kio3 goa2 “siau5 che5” e5 gin2-a2 <BR>Sio-phah <BR>PiaN3-mia7 sio-phah <BR>Phah kah bo5 lang5 koh kaN2 kio3 goa2 “siau5 che5” <BR>Phah kah choan5-pan kio3 goa2 “ta2 ko”
  Goa2 ma7 ui5-thoan5 A-pah e5 toa7-chih8 <BR>Kong2-oe7 chiok han5-ban7 <BR>Tak8-ku3 oe7 long2 ti7 chhui3-nih8 seh8 kui2-na7 lian3 <BR>Chiah lai5 kau3 chhui3-piN <BR>Thi-thi thuh-thuh <BR>Thun-thun thou3-thou3 
  It-tit8 kau3 ko-tiong iau2 an3-ne <BR>Ko ji7 e5 si5 cho3 hu3-pan-tiuN2 <BR>Tak8-pai2 pan-hoe7 khi2-lih kang2-tai5 teng2 po3-ko3 <BR>Bo5 lang5 thiaN u7 goa2 teh kong2 siaN2 <BR>Goa2 ka-ki7 ma7 m7-chai teh kong2 siaN2 <BR>Au7-lai5, goa2 koat-sim beh ka-ki7 kiau2-cheng3 <BR>Goa2 e5 chhui3-chih8 
  Tak8 cha2-khi2, goa2 ka7 chhui3-chih8 <BR>Tong3-cho3 goa2 e5 sin-khu <BR>Bin8 hiong3 tang-hong cho3 nng2-sin un7-tong7 <BR>Oan-io, khi chiaN3-peng5 <BR>Chhun-tit8, khi to3-peng5 <BR>To2--leh, che7--khi2-lai5 <BR>Phak--leh , theN--khi2-lai5 <BR>Thiau3--khi2-lai5, phah chit8 e5 phok-a2 <BR>One more, two more <BR>Tong5-si5 toa7-siaN o-lo2 Siong7-te3 
  Chit-ma2, goa2 i2-keng e7-tang3 si3-ke3 khi ian2-kang2 <BR>Goa2 ma7 ui5-thoan5 a-pah e5 kip-seng3 <BR>A-pah chha-put-to nau2-kin siuN7-tioh8 siaN2-hoe3 <BR>Kha-chhiu2 to jiau2 pe3-pe3 it-tit8 khi3 <BR>Bo5-koan2 sam-chhit ji7-chap8-it <BR>It-tit8 le5 it-tit8 khi3 <BR>Chhin-chhiuN7 gong7-gu5 teh le5-chhan5 
  Goa2 kau3 tai7-hak8, ma7 iau2-si7 hit-ho7 hoe3-kong5-seng3 <BR>Au7-lai5, goa2 khi3 oh8 long3-kiu5 kai2 seng3-te7 <BR>Oh8 kah e7-hiau2 kiu5-pou7 sng3 kau3 au7-piah saN pou7 <BR>Mui2 liap8 kiu5, seng siong3 kau3 chin-chin-chin <BR>Chiah khin-khin-a2 long3--chhut-khi3 <BR>M7-koh, goa2 m7-chai beh an3-choaN2 ku7-choat8 <BR>A-pah e5 ui5-thoan5 <BR>A-pah tiong3-hong e5 ui5-thoan5 
  Goa2 si7 beh an3-choaN ku7-choat8? <BR>Mai3 chiah8 siuN iu5? <BR>A-pah chit8-si3-lang5 san3 phi2-phi2 <BR>Bo5 chiah8-tioh8 siaN2-mih8 iu5-sian <BR>Mai3 chiah8 siuN ho2? <BR>Chiah8 siuN ho2 “tan5 ku2 chhun5” e7 siuN koan5? <BR>A-pah chit8-si3-lang5 bo5 chiah8 koe3 kui2 tng3 ho2-tng3 <BR>A-pah nau2-kin tng7--khi3 <BR>M7-chai si7 sim2-mih8 in2-khi2 <BR>Chhoe7 bo5 goan5-in 
  Goa2 m7-chai beh an3-choaN2 ku7-choat8 <BR>A-pah e5 ui5-thoan5 <BR>A-pah tiong3-hong liau2-au7 <BR>Goa2 chit8-hong-bin7 khai-si2 chit8 kang chiah8 chit8 liap8 <BR>81 mg e5 aspirin <BR>Chit8-hong-bin7, goa2 khai-si2 jin7-chin su-kho2 <BR>Tiong3-hong i2-au7 e5 seng-gai5 <BR>Beh an3-choaN2 kui-oe7? 
</CL>
<HL>

--阿爸中風了後八之八 
阿爸中風了後<BR>我開始食一款藥仔 <BR>一粒81 mg e5 Aspirin<BR>嬰仔分量e5 Aspirin <BR>醫生講一工食一粒 <BR>會當預防中風 
我需要拒絕阿爸e5遺傳 <BR>我若像逐工攏遺傳著阿爸 <BR>古意kah有點仔查某體 <BR>足gau5歹勢 <BR>不時面紅kong3-kong3 
我國校e5時hou7人叫【小姐】 <BR>是一查某老師ka7我號--e5 <BR>全班攏an-ne ka7我叫 <BR>後--來，我chham每一個叫我【小姐】e5囡仔 <BR>相扑 <BR>拚命相扑 <BR>扑kah無人koh kaN2叫我【小姐】 <BR>扑kah全班叫我【大哥】 
我ma7遺傳阿爸e5大舌<BR>講話足han-ban7 <BR>逐句話攏ti7嘴nih8 seh8幾若lian3 <BR>Chiah來到嘴邊 <BR>Thi-thi Thuh8-thuh8 <BR>吞吞吐吐 
一直到高中iau2 an-ne <BR>高二e5時做副班長 <BR>逐擺班會起lih講台頂報告 <BR>無人聽有我teh講啥<BR>我家己ma7 m7知teh講啥 <BR>後--來，我決心beh家己矯正 <BR>我e5嘴舌 
逐早起，我ka7嘴舌 <BR>當做我e5 身軀 <BR>面向東方做軟身運動 <BR>彎腰，khi正爿 <BR>伸直，khi倒爿 <BR>倒--leh,坐--起來 <BR>仆--leh,theN3--起來<BR>跳--起來，扑一個phok8仔 <BR>One more,two more <BR>同時大聲o-lo2上帝 
Chit-ma2,我已經會當四界演講 <BR>我ma7遺傳阿爸e5急性 <BR>阿爸差不多腦筋想著啥貨 <BR>腳手to7 jiau3 pe3-pe3一直去 <BR>無管三七二十一 <BR>一直le5一直去 <BR>親像憨牛teh 犁田 
我到大學，ma7 iau2是hit號火狂性 <BR>後--來，我去學撞球改性地 <BR>學kah會曉球步算到後壁3步<BR>每粒球，先相到chin-chin-chin <BR>才輕輕仔撞--出去 <BR>M7-koh,我m7知beh an2-choaN2拒絕 <BR>阿爸e5遺傳 <BR>阿爸中風e5遺傳 
我是beh an2-choaN2 拒絕？ <BR>Mai3食siuN 油？ <BR>阿爸一世人散phi3-phi3 <BR>無食著啥物油sian <BR>Mai3食siuN 好？ <BR>食siuN 好【膽固醇】會siuN懸？ <BR>阿爸一世人無食過幾頓好頓 <BR>阿爸腦筋斷去 <BR>M7知是啥物引起 <BR>Chhoe7無原因 
我m7知beh an2-choaN2 拒絕<BR>阿爸e5遺傳 <BR>阿爸中風了後 <BR>我一方面開始一工食一粒 <BR>81 mg e5 Aspirin <BR>一方面，我開始認真思考 <BR>中風以後e5生涯 <BR>Beh an2-choaN2 規畫？ 
</HL>