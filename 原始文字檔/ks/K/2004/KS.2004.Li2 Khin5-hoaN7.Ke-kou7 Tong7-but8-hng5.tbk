<CL>
  Beh koe3 toa7-lou7 <BR>  Ai3 u7 phiat-pou7 <BR>  Tou-chhi7 kiaN5-lou7 <BR>  Tong7-but8 e5 hoat-tou7 
  M7-thang chhin-chhiuN7 niau2-chhu2-a2 <BR>  Chhin-chhiuN7 to5-mia7 toh8 chin lou2 <BR>  Kho2-lian5-tai7 oh, niau2-chhu2-a2 teh koe3-lou7 <BR>  Beh koe3 ke-lou7 
  M7-thang chhin-chhiuN7 ke-a2 <BR>  Ke-a2-bak8 kek chhuh-chhuh <BR>  M7 khoaN3 lou7 <BR>  Bo5--tioh8 ke-a2-tng5 chiau2-a2-tou7 <BR>  Sio2-sim koe3-tou7 <BR>  Se3-se3 liam kha-pou7 <BR>  Sit8-chai7 chin ke7-lou7 <BR>  Beh koe3 be2-lou7 
  M7-thang chhin-chhiuN7 be2-a2 <BR>  Io5-io5 pai2-pai2 hiau5-pai hiau5-pai <BR>  Kek khou3-khou3 <BR>  Khi-khi-khok-khok <BR>  Choan5 chu-se3 choan5 hong-tou7 
  Beh koe3 be2-lou7 <BR>  Siong7-ho2 chhin-chhiuN7 ki5-lin5-lok8 <BR>  Am5-kun2 chhun hou7 tng5-tng5 <BR>  KhoaN3 bo5 chhia chiah hoah8-pou7 
  “Pan ma5 sian2”e7-sai2 lau5 ti7 toa7-lou7 <BR>  SeN3-mia7 tioh8 ai3 ho2-ho2-a2 kou3 <BR>  Koe3 toa7-lou7 u7 pou7-sou3 <BR>  Chhian-ban7 m7-thang chhin-chhiuN7 seh8 tong7-but8-hng5 <BR>  Hit-ho7 thai3-tou7 
  Tou-chhi7 e5 chhia tak8-chiah si7 hou2 <BR>  Tak8-e5 sip8-ji7-lou7 <BR>  Chhui3 khui-khui beh chiah8 gin2-a2-pou2 
</CL>
<HL>

Beh 過大路<BR>Ai3有撇步 <BR>都市行路 <BR>動物 e5 法度 
M7 -thang親像老鼠仔 <BR>親像逃命toh8真lou2 <BR>可憐代oh，老鼠仔teh 過路 <BR>Beh 過街路 
M7-thang親像雞仔 <BR>雞仔目kek chhuh-chhuh <BR>M7看路 <BR>無--tioh8雞仔腸鳥仔肚 <BR>小心過度 <BR>細細 liam 腳步 <BR>實在真低路 <BR>Beh 過馬路 
M7-thang親像馬仔 <BR>搖搖擺擺hiau5-pai hiau5-pai <BR>Kek khou3-khou3 <BR>Khi-khi-khok-khok <BR>全姿勢展風度 
Beh 過路 <BR>上好親像麒麟鹿 <BR>頷頸伸hou7 長長 <BR>看無車才hoah8步 
【斑馬線】會使留 ti7 大路 <BR>性命著ai3 好好仔顧 <BR>過大路有步數 <BR>千萬m7-thang親像seh8 動物園 <BR>Hit號態度 
都市e5 車逐隻是虎 <BR>逐個十字路 <BR>嘴開開beh 食囡仔補 
</HL>