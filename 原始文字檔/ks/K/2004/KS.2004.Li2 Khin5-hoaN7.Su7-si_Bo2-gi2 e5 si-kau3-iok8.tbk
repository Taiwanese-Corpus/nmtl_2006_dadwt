<CL>
  Ka3 gin2-a2 i2-cheng5 eng7 kau3-tiau5 <BR>  Kau3-tiau5 teng7-khok-khok na2 i2-liau5 <BR>  ChiaN3-hiN7 thiaN phak-phak in3 kong2 e7-hiau2 e7-hiau2 <BR>  To3-hiN7 phoa3 chit8 khang chiah toa7 khang <BR>  Sui5 ka7 li2 choan5-pou7 lau3-lau3 tiau7 
  Cha2-cheng5 ka3 gin2-a2 eng7 tin5-tiau5 <BR>  Tin5-tiau5 sut loh8-khi3 bah phoa3 phoe5 hiau3 <BR>  Bin7-thau5-cheng5 kong2 beh oan5-choan5 chun-chiau3 <BR>  Kha-chhng-au7 bo5 poaN3-hang7 ki3-e7-tiau5 <BR>  Gian5-kau3 put-ju5 sin-kau3 <BR>  Gian5-kau3 toh8 si7 kau3-tiau5 chit-ho7 liau7 <BR>  Gin2-a2 tong3-cho3 li2 si7 teh khau3-iau 
  Sin-kau3 chiu7-si7 tin5-tiau5<BR>  Tin5-tiau5 tiam3 sin-khu-teng2 ka3, ka3 goa7-piau2 <BR>  Kau3-si5 ko3 li2 gek8-thai7 ji5-tong5 <BR>  Li2 toh8 chiah8 be7 siau <BR>  Gian5-kau3 sin-kau3 ki5-sit8 long2-si7 hau-siau5 <BR>  Put-ju5 si-kau3 chit chit8-chiau 
  Toa7-lang5 khin-sang liam7 koa-iau5<BR>  Gin2-a2 hoaN-hi2 chau2 koa3 thiau3 <BR>  Khi3-chit ho2 u7 chai5-tiau7 <BR>  Bian2 kau3-tiau5, jin5-seng to7-li2 oh8 chiau5-chiau5 <BR>  Bo5 tin5-tiau5, gin2-a2 lu2 lai5 lu2 koai-khiau2. 
</CL>
<HL>

教囡仔以前用教條 <BR>教條 teng7 khok-khok 若椅liau5 <BR>正耳聽phak-phak 應講會曉會曉 <BR>倒耳破一空chiah大空 <BR>隨ka7 你全部漏漏掉 
早前教囡仔用藤條 <BR>藤條sut落去肉破皮hiau <BR>面頭前講beh 完全遵照 <BR>腳chhng後無半項記會tiau5 <BR>言教不如身教<BR>言教就是教條這號料 <BR>囡仔當做你是teh 哭枵 
身教就是藤條 <BR>藤條tiam3身軀頂教教外表 <BR>到時告你虐待兒童 <BR>你toh8食be7消 <BR>言教身教其實攏是hau-siau5 <BR>不如詩教這一招 
大人輕鬆唸歌謠<BR>囡仔歡喜走koa3跳 <BR>氣質好有才調 <BR>免教條，人生道理學齊齊<BR>無藤條，囡仔愈來愈乖巧 
</HL>