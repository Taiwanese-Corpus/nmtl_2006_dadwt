<CL>
  Chu2-jit8-oh8 cha2-khi2, <BR>  Li2 ti7 tai5-teng2 chhiuN3-koa. <BR>  “Pa-pa goa2 ai3 li2” <BR>  ChhiuN3 u7-kau3 toa7-siaN. 
  Li2 chhio3-gi7-gi7, <BR>  Kap tang5-phoaN7 khia7 sio-oa2. <BR>  Bo5 lang5 chai li2 e5 sin-se3. <BR>  Bo5 lang5 siuN7-koe3, <BR>  Bo5 pe7 e5 kiaN2 choaN2-iuN7 koe3-cheh. 
  Goa2 ka7 bak8-sai2 thun-loh8 na5-au5, <BR>  Chhin-chhiuN7 sio-thng3-thng3 e5 chiN3, <BR>  Chhak8-jip8 sim-koaN-thau5. 
  Lan2 bat pan7-kong-hoe2-a2, <BR>  Li2 theh8 saN-sian ang-a2, <BR>  Chit8-sian choe3 li2 ka-ki7, <BR>  Chit8-sian choe3 goa2, <BR>  Leng7-goa7 chit8-sian li2 kong2 si7 pa-pa. 
  “Kiam2 it-teng7 ai3 u7 pa-pa?” <BR>  “Pat8-lang5 in tau long2 u7. <BR>  Tian7-si7 lai7-te2 ma7 u7.” 
  Koh chit8-ni5 koe3 kang7 chit8-e5 cheh, <BR>  “Tioh8 kam2-sia7 lau7-pe7,” Chu2-jit8-oh8 lau7-su hoan-hu3. <BR>  “Goa2 m7-bian2 kam2-sia7, in-ui7 goa2 bo5 pe7.” <BR>  Li2 an2-ni ka7 hau7-tiuN2 kong2. 
  I soah boe7 hiau2 in3-oe7. <BR>  Hak8-hau7 tiau-cha ka-teng5 chong7-hong2. <BR>  Li2 kong2 chhu3--nih chi2-u7 ma-ma kap-li2. <BR>  Peng5-iu2 mng7 li2 pa-pa chau2-khi3 toh-ui7, <BR>  Li2 kong2 bo5 pa-pa, in soah teh chhio3 li2. 
  Te7-it-pai2 li2 tai7-seng mng7-khi2, <BR>  Lau7-pe7 si7 an2-choaN2 choe3 i khi3? <BR>  M7-thang ham7 ti7 chu7-chek--nih, <BR>  Goa2 e5 gin2-a2, <BR>  Koe3-sit bo5 chhut chai7 li2. 
  Koe3-sit chit8-poaN3 chhut chai7 goa2, <BR>  Choe7-chek hou7 goa2 lai5 taN. <BR>  M7-thang bai5-oan3 un7-mia7, <BR>  Oan3-than3 chhin-chhiuN7 khin-khin e5 ian, <BR>  Hong chhoe chiu7 soaN3. 
  Oan3-gian5 chhin-chhiuN7 khang-khang e5 iaN2, <BR>  Jit8-loh8 chiu7 bo5 iaN2-jiah. <BR>  M7-thang oan3-hun7 pat8-lang5, <BR>  Khioh-hun7 chhin-chhiuN7 chha5-phang7 e5 chiu3-thang5, <BR>  Am3-chiN7 ka7 li2 e5 leng5-hun5 ge3-khang. 
  Siu7-khi3 chhin-chhiuN7 piah-kak e5 tok8-choa5, <BR>  Ka7 li2 e5 i3-chi3 thau7-noa7. <BR>  Tioh8 sia3-bian2 hiah-e5 kou-hu7 lan2--e5, <BR>  Chhin-chhiuN7 thiN--nih e5 pe7 it-tit8 khoan2-thai7 lan2--e5. 
  Ki5-sit8. <BR>  ThiN--nih e5 pe7 m7-bat ka7 li2 pang3-li7. <BR>  ThiN--nih e5 pe7 mi5-jit8 kap li2 khia7-khi2. <BR>  Sui-bong2 sit-loh8 lang5 e5 lau7-pe7, <BR>  ThiN-pe7 e5 thiaN3 beh iaN5-koe3 choe7-choe7. 
  Lan2 beh saN-kap bian7-tui3 <BR>  ToaN-chhin e5 tong5-ni5. <BR>  Thau5-cheng5 e5 lou7 sui-jian5 kia7, <BR>  ThiN-pe7 beh in2-chhoa7, kap lan2 tang5-kiaN5. 
  Poe7 ti7 keng-thau5 e5 sip8-ji7-ke3, <BR>  Beh chiaN5-choe3 un-tian2 teng5-poe7. <BR>  Goan7 thiN--nih e5 pe7 <BR>  Bo5 khoaN3 goa2 e5 bi5-se3, <BR>  ChhiaN5 li2 choe3 eng5-kng i e5 khi3-ku7. 
</CL>
<HL>

主日學早起，<BR>你ti7台頂唱歌。 <BR>「爸爸我愛你」 <BR>唱有夠大聲。 
你笑gi7-gi7, <BR>Kap同伴企相倚。 <BR>無人知你e5身世。 <BR>無人想過， <BR>無父e5子怎樣過節。 
我ka7目屎吞落嚨喉， <BR>親像燒燙燙e5箭， <BR>Chhak8入心肝頭。 
咱bat辦公伙仔， <BR>你提三仙尪仔， <BR>一仙做你家己， <BR>一仙做我， <BR>另外一仙你講是爸爸。 
「Kiam2一定ai3有爸爸？」 <BR>「別人in兜攏有。<BR>電視內底ma7有。」 
Koh一年過共一個節， <BR>「著感謝老父，」主日學老師吩咐。 <BR>「我m7免感謝，因為我無父。」 <BR>你an2-ni ka7校長講。 
伊煞boe7曉應話。 <BR>學校調查家庭狀況。 <BR>你講厝--nih只有媽媽kap你。 <BR>朋友問你爸爸走去toh位， <BR>你講無爸爸，in煞teh笑你。 
第一擺你代先問起， <BR>老父是an2-choaN2做伊去？ <BR>M7-thang陷ti7自責--nih， <BR>我e5囡仔， <BR>過失無出在你。 
過失一半出在我， <BR>罪責hou7我來擔。<BR>M7-thang埋怨運命， <BR>怨嘆親像輕輕e5煙， <BR>風吹就散。 
怨言親像空空e5影， <BR>日落就無影跡。 <BR>M7-thang怨恨別人， <BR>拾恨 親像柴縫e5蛀蟲， <BR>暗靜ka7你e5靈魂ge3空。 
受氣親像壁角e5毒蛇， <BR>Ka7你e5意志thau7爛。 <BR>著赦免hiah-e5辜負咱--e5, <BR>親像天--nih e5父一直款待咱--e5。 
其實， <BR>天--nih e5父m7-bat ka7你放離。 <BR>天--nih e5父暝日kap你企起。 <BR>雖罔失落人e5老父， <BR>天父e5疼beh贏過濟濟。 
咱beh相kap面對<BR>單親e5童年。 <BR>頭前e5路雖然崎， <BR>天父beh引chhoa7,kap咱同行。 
背ti7肩頭e5十字架， <BR>Beh成做恩典重倍。 <BR>願天--nih e5父<BR>無看我e5微細， <BR>成你做榮光伊e5器具。 
</HL>