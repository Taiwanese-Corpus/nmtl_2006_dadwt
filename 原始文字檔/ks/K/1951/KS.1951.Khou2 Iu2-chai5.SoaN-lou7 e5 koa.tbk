<CL>
  ek8 
  1. PoaN5-soaN koe3-nia2 peh-kia7, <BR>  Ka-ki7 chit8 e5 teh kiaN5; <BR>  Chu2 e5 Seng3-chhiu2 hou7 goa2 oa2-kho3, <BR>  Sin, sim, an-jian5 bo5 kiaN. 
  2. SoaN-na5 e5 hong teh thau3, <BR>  KheN-te2 e5 chui2 teh lau5; <BR>  Na2-chun2 thiN-sai3 hap8-chhiuN3 siaN-im, <BR>  Goa2 ia7 o-lo2 lai5 gim5. 
  3. Kiu5 Chu2 su3 goa2 sim peh8, <BR>  Chhin-chhiuN soaN-chiam e5 seh; <BR>  Ia7 hou7 goa2 sim chheng-chheng cheng7-cheng7, <BR>  Chhin-chhiuN7 bo5 hun5 thiN chheng. 
  4. Kham-khiat8 gui5-hiam2 koh hng7, <BR>  Beh khi3 e5 lou7 iau2 tng5; <BR>  Goa2 sou2 ng3-bang7 ai3 kau3 e5 te7, <BR>  SiaN2-si5 oe7 kau3 hit te3. 
  5. Chong2-si7 Chu2! Goa2 e5 Chu2! <BR>  Goa2 long2 m7-kaN2 tiu5-tu5; <BR>  Ia7 m7-kaN2 kiu5, beh kiam2 chit8 cham7, <BR>  Goan7 kiaN5 che lou7 kau3-thang3. 
  6. Chi2 kiu5, jit8 na7 loh8-soaN, <BR>  Chim2-thau5 eng7 chioh8 the3-oaN7 ; <BR>  Hou7 goa2 ti7-hia sou2 cho3 bin5-bang7, <BR>  Iu5-goan5 su-bou7 thian pang5. 
  (Tai5-oan5 Kau3-hoe7 Kong-po3, Te7 752 ki5, 1951 ni5 8 goeh8) 
</CL>
<HL>

譯 
1. 盤山過嶺peh-kia7, <BR>家己一個teh行； <BR>主e5聖手hou7我倚靠，<BR>身，心，安然無驚。 
2. 山林e5風teh透， <BR>溪底e5水teh流； <BR>若像天使合唱聲音， <BR>我也o-lo2來吟。 
3. 求主賜我心白， <BR>親像山尖e5雪； <BR>也hou7我心清清靜靜， <BR>親像無雲天清。 
4. 坎坷危險koh遠， <BR>Beh去e5路iau2長； <BR>我所向望ai3到e5地，<BR>啥時會到hit塊。 
5. 總是主！我e5主！<BR>我攏m7敢tiu5-tu5; <BR>也m7敢求，beh減一站， <BR>願行che路到thang3。 
6. 只求，日若落山， <BR>枕頭用石替換； <BR>Hou7我ti7 hia所做眠夢， <BR>猶原思慕天房。 
（台灣教會公報第752期，1951年8月） 
</HL>