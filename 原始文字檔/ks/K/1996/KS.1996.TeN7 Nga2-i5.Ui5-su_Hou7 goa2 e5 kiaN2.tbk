<CL>
  —— Koan-he7 Goa2 e5 Chong3-sek 
  Si2 liau2-au7, <BR>  Ka7 goa2 e5 seng-khu sio-cho3 hu. <BR>  Li2 to7 u7 Ng7-chiong2 soan2-tek8. <BR>  Ia7 ti7 thou5-kha, <BR>  Jian5-au7 cheng3 chit8-chang5 chhiu7. 
  Goa2 e5 kut thoaN3-jip8 i e5 kin, <BR>  Hioh ti7 te7-ha7 e5 chui2-choaN5. <BR>  Goa2 e5 leng5-hun5 <BR>  PhiN7-tioh8 kou3-hiong e5 thou5-phang-bi7, <BR>  Bang7-tioh8 chhiN-gin3-gin3 e5 hioh8-a2-iN2, <BR>  Chit8-tai7 chit8-tai7 <BR>  Gin2-a2 ti7 ng2--nih chhiuN3-koa chau2-sio-jiok. 
  Ah-si7 <BR>  Ka7 goa2 ia7 ti7 Tai5-oan5 Hai2-kiap, <BR>  Hou7 goa2 e5 bah <BR>  Tam-tioh8 hai2-hong e5 kiam5-siap, <BR>  Toe3 hai2-eng2 e5 siaN khi2-khi2-loh8-loh8, <BR>  Goa2 e5 hun5-phek <BR>  Khia5 ti7 jit8-kng teng2-bin7, <BR>  Chiu2 ti7 Ou-chui2-kau goa7-ui5. 
  Tui3-hoaN7 e5 si2-tui3-thau5 <BR>  Na7 kaN2 chin3-cheng5 chit8-pou7, <BR>  Goa2 tai7-seng liah8 in cho3 chui2-kui2. 
</CL>
<HL>

——關係我e5葬式 
死了後，<BR>Ka7我e5身軀燒做灰。<BR>你to7有兩種選擇。 <BR>Ia7 ti7塗腳，<BR>然後種一欉樹。 
我e5骨湠入伊e5根， <BR>歇ti7地下e5水泉。 <BR>我e5靈魂 <BR>鼻著故鄉e5塗芳味， <BR>夢著青gin3-gin3 e5葉仔iN2， <BR>一代一代 <BR>囡仔ti7蔭--nih唱歌走相jiok。 
抑是 <BR>Ka7我ia7 ti7台灣海峽， <BR>Hou7我e5肉 <BR>Tam著海風e5鹹澀，<BR>Toe3海湧e5聲起起落落， <BR>我e5魂魄 <BR>騎ti7日光頂面， <BR>守ti7烏水溝外圍。 
對岸e5死對頭 <BR>若敢進前一步， <BR>我代先掠in做水鬼。 
</HL>