<CL>
  (Tui3 chit8-e5 Tai5-gi2 Bun5-hak8 Chu7-hoe7 e5 Kam2-siong2) 
  Kek-beng7 e5 chu7-hoe7 khai-si2, <BR>  Leng2-khi3-pang5 ta3 bong5-bu7, <BR>  Sian-kak chhui3-kiN5 kam5-hun, <BR>  Pian7-lun7 Tai5-gi2 un7-tong7 e5 si2-kak. 
  In e5 chhui3-noa7 chhin-chhiuN7 chheng3-chi2 sau3-sia7, <BR>  ToaN7 ti7 toh-teng2, chit8-e7 chiu7 bo5 iaN2-jiah. <BR>  Khui-hoe7 Ng7-tiam2-cheng, iau2-boe7 u7 kiat-lun7.
  Goa2 e5 thau5-khak tiuh-tiuh-thiaN3, <BR>  Ti3-hui7 tai7-khai3 ia7 bo5 kau3-giah8, <BR>  ThiaN-bo5 in ko-chhim e5 kian3-kai2. <BR>  Kan-ta chai-iaN2 bo5 lang5 mng7-khi2, <BR>  Chiah8-hun kiam2 u7 hong5-gai7. 
  Goa2 suh bo5 kek-beng7 e5 sin khong-khi3, <BR>  Tok8-tok8 phiN7-tioh8 ta-pou-lang5 kai3 boe7-khi3 e5 hun-bi7. <BR>  In bo5 kek-beng7 ka-ki7, <BR>  Tu2-tu2 si7 sin e5 kek-beng7 e5 khai-si2. 
</CL>
<HL>

(Tui3一個台語文學聚會e5感想) 
革命e5聚會開始， <BR>冷氣房罩濛霧， <BR>先覺嘴墘含薰， <BR>辯論台語運動e5死角。 
In e5嘴瀾親像銃子掃射， <BR>彈ti7桌頂，一下就無影跡。 <BR>開會兩點鐘，iau2未有結論。 
我e5頭殼tiuh-tiuh痛， <BR>智慧大概也無夠額， <BR>聽無in高深e5見解。 <BR>Kan-ta知影無人問起， <BR>食薰kiam2有妨礙。 
我suh無革命e5新空氣， <BR>獨獨鼻著查甫人戒boe7去e5薰味。 <BR>In無革命家己， <BR>Tu2-tu2是新e5革命e5開始。 
</HL>