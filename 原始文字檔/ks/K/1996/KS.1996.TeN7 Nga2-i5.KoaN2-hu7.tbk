<CL>
  Ang5 chha5-mng5 koaiN-ba7, <BR>  Chhin-chhiuN7 kiam3-hoe, <BR>  Siam2-sih iat8-koe3 leng5-tng5, <BR>  Gin5-choa2-hu iaN7-iaN7-poe, ti7 i kha-e7. 
  Thiah-lih8 chhou-moa5-saN, <BR>  Chit8-phou7 ou-kim e5 chui2-chhiuN5 chhiong--loh8-khi3. <BR>  Tit8-kau3 iu3-peh8 e5 kha-chiah. <BR>  In kiam2 tioh8 te3 peh8-thau5-mng5, <BR>  Eng2-kiu2 hiat-loh8 im-hu2? 
  A2-si7 so2 ti7 ni5-kou-an--nih, <BR>  Ku3-chai7 hong5-hun e5 bok8-hi5, <BR>  Chit8-ki chit8-ki, ka7 in khah--khi3? <BR>  Tu2-tng7 khau3-ang5 e5 bak8-chiu, <BR>  Tang7-tang7 e5 tho5-a2-sek iau2 lau5 ti7 bak8-kiN5, <BR>  Si7 tng si5-kiaN5 e5 hoa3-chng ah? 
  Long2-si7 poaN-hi3 koe3-thau5 teng2-chin, <BR>  Lian5 na5-au5 ia7 hau2 kau3 sau-siaN. <BR>  Long2 ma7 hit-e5 ----- lau7-kau5, <BR>  Liam-kha liam-chhiu2, Ng3-jip8 pang5-keng, <BR>  Chhun chap8-ki khiau-khiau e5 chng2-thau5-a2, <BR>  Boe7-su jiu5-hi5, <BR>  TiN5-an5 i tng5-tng5 e5 ou thau5-chang, chhut-lat8 chhoah--khi3. 
  Poh8-pan2 bo5 huih-sek e5 chhui3-tun5 gih8-gih8-chun3, <BR>  Hoat-chhut bo5 siaN e5 chiu3-chou2. <BR>  TaN hoat-loh8 i ----- chau2 lah, <BR>  Sui-bong2 m7-cheng5 m7-goan7, ti3 chit8-teng2 ----- lek8-bo7. <BR>  SiuN7 kau3 chia ----- chiu7 am-chhui3 bi-bi-a2 chhio3. 
  Chit8-koan3 hok8-hou2 lok8-piN-oan5, <BR><BR>  Phian3 kong2 tui3 ioh8-pang5 be2--to3-lai5-e5, <BR>  Nng7-saN-e7 chhiu2 chiu7 hou7 i ho2-se3. <BR>  SiaN2-lang5 liau7-siong2 oe7 kau3? 
  E7-hng-am3, thiau-kang ti7 i e5 leng5-cheng5, <BR>  Chiong sin-niu5-saN hiah-peh8 e5 ha3-saN, <BR>  Chit8-teng5 chit8-teng5, <BR>  Peh chhang-thau5 an2-ni pak-khui, <BR>  Thang hou7 che bo5-oe7 bo5-ku3 e5 cheng3-hun-jin5, <BR>  Kim-kim siong3 in <BR>  Ti7 chhioh8-a2-teng2 ko7-ko7-lin3, phihN8-phihN8-chhoan2, <BR>  I kap leng7-goa7 chit8-e5 <BR>  I. 
  E-khui choa2-thang, <BR>  Goeh8-sek poaN5-koe3 chhiuN5-ui5. <BR>  I kiah8-bak8 khoaN3-thiN. <BR>  “Goa2 khak-sit8 ----- si7 bi7-bong5-jin5 ah!” 
</CL>
<HL>

紅柴門關ba7, <BR>親像劍花， <BR>閃sih iat8過靈堂， <BR>銀紙灰iaN7-iaN7飛，ti7伊腳下。 
拆裂粗麻衫， <BR>一phou7烏金e5水牆沖--落去。 <BR>直到幼白e5 kha-chiah。 <BR>In kiam2著te3白頭毛， <BR>永久hiat落陰府？ 
抑是鎖ti7尼姑庵--nih， <BR>據在黃昏e5木魚， <BR>一支一支，ka7 in敲--去？ <BR>Tu2-tng7哭紅e5目珠， <BR>重重e5桃仔色iau2留ti7目墘， <BR>是tng時行e5化妝--ah？ 
攏poaN戲過頭頂真， <BR>連嚨喉也哮到sau聲。 <BR>攏ma7 hit-e5……老猴， <BR>Liam腳liam手，Ng3入房間， <BR>伸十支曲曲e5指頭仔， <BR>Boe7輸魷魚， <BR>纏an5伊長長e5烏頭鬃，出力chhoah--去。 
薄板無血色e5嘴唇gih8-gih8-chun3, <BR>發出無聲e5咒咀。 <BR>今發落伊……走--lah， <BR>雖罔m7情m7願，戴一頂……綠帽。<BR>想到chia ……就掩嘴bi-bi仔笑。 
一罐伏虎鹿鞭丸， <BR>騙講tui3藥房買--倒來--e5, <BR>兩三下手就hou7伊好勢。 <BR>啥人料想會到？ 
E昏暗，刁工ti7伊e5靈前，<BR>將新娘衫hiah白e5孝衫， <BR>一層一層， <BR>剝蔥頭an2-ni剝開， <BR>Thang hou7 che無話無句e5證婚人， <BR>金金相in <BR>Ti7蓆仔頂ko7-ko7-lin3,phihN8-phihN8喘， <BR>伊kap另外一個 <BR>伊。 
挨開紙窗， <BR>月色盤過牆圍。 <BR>伊kiah8目看天。 <BR>「我確實……是未亡人ah！」 
</HL>