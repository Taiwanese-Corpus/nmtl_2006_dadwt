<CL>
  1. Ti7 kou2-cha2 Ng5 chheng ni5, <BR>  Chin-chiaN3 toa7 ki5-iN7; <BR>  ThiN-teng2 u7 chhut toa7-liap8 chhiN, <BR>  Hoat-chhut toa7 kng chio3 am3-mi5. 
  2. Ti7 tang-hng sam phok-su7, <BR>  KhoaN3 che choe3 pin5-ku3; <BR>  Tit8-tit8 kiaN5 kau3 Iu5-thai3 toe7, <BR>  Si3-ke3 mng7 lang5 tit8-tit8 chhoe7. 
  3. Sam phok-su7 long2 choe3-tin7, <BR>  Chhe7 Chu2 chin in-khin5; <BR>  Si3-ke3 kiu5 lang5 ka7 i kong2, <BR>  Iu5-thia3 chhut-si3 e5 sin Ong5. 
  4. Chu2 chhut-si3, chhiN chhut-hian7, <BR>  Goan2 chhe7 long2 boe7 sian7; <BR>  Goan2 khoaN3 thiN chhiN tit8-tit8 lai5, <BR>  Choan-sim lai5 chia beh keng3-pai3. 
  5. Iu5-thai3 kok Hi-lut8 ong5, <BR>  Sit8-chai7 chin chhiN-kong5; <BR>  ThiaN-kiN3 chit ho7 e5 hong-siaN, <BR>  Sim-koaN ju5-loan7 toa7 chhiN-kiaN. 
  6. Keng-hak8-su7, che3-si-thau5, <BR>  Beng7-leng7 long2 chiau5-kau3; <BR>  Chiu7 mng7 Ki-tok e5 chhut-si3, <BR>  Ku7-iok Seng3-keng chaiN2-iuN7 ki3. 
  7. Iu5-thai3 toe7 Pek-li7-heng5, <BR>  Seng3-keng ki3 chin beng5; <BR>  Chiu7-si7 Sian-ti I2-sai3-a, <BR>  Chhit chiuN sou2 ki3 bo5 cheng-chha. 
  8. Tui3 an2-ni Hi-lut2 ong5, <BR>  Chiu7 tui3 phok-su7 kong2; <BR>  ChhiaN2 lin2 kin2 khi3 Pek-li7-heng5, <BR>  Tiau-cha sin ong5 chhe7 kau3 seng5. 
  9. Na7 chhe7--tioh8 koaN2-kin2 lai5; <BR>  Siong5-se3 po3 goa2 chai7; <BR>  Chai-iaN2 EN-a2 tiam3 to2-ui7, <BR>  Hou7 goa2 ia7 thang khi3 pai3-kui7. 
  10. Sam phok-su7 thiaN ong5 oe7, <BR>  Khi2-sin chiu7 koh chhe7; <BR>  ThiN-chhiN choe3 thau5 chhoa7 in khi3, <BR>  Chhoa7 kau3 be2-tiau5 lai5 chi2-si7. 
  11. Sam phok-su7 chiu7 jip8-chhu3, <BR>  KhoaN3-kiN3 u7 pin5-ku3; <BR>  Sui5-si5 kui7-loh8 pai3 Eng-ji5, <BR>  Kam2-sia7 Siong7-te3 su3 Hok-khi3. 
  12. Khui po2-ap8 hian3 le2-mih8, <BR>  Kui7-loh8 lai5 tiau5-kiN3; <BR>  Ju2-hiuN ng5-kim kap but8-ioh8, <BR>  Seng5-sim hong7-hian3 bo5 thiaN3-sioh. 
  13. Bin5-bang7 tiong Chu2 chi2-si7, <BR>  Kah in m7 thang khi3; <BR>  In-ui7 Hi-lut3 beh hai7 I, <BR>  Beh hai7 EN-a2 hou7 I si2. 
  14. Kio3 phok-su7 tioh8 oan-lou7, <BR>  M7-thang chiuN7 ke3-bou5, <BR>  Phok-su7 oan-lou7 kin2-kin2 chau2, <BR>  Bo5 kiN3 Hi-lut8 ong5 in tau. 
  15. To3-khi3 liau2 Chu2 thiN-sai3, <BR>  Chhut-siaN koh-chai3 lai5; <BR>  Thok-bang7 Iok-sek chhoa7 bu2-kiaN2, <BR>  Chau2 khi3 Ai-kip8 to5 siN3-mia7. 
  16. Hi-lut8 ong5 teh theng3-hau7, <BR>  Hoe5-hok long2 bo5 kau3; <BR>  Chai-iaN2 phok-su7 lai5 phian3 i, <BR>  Sim-koaN m7-goan7 toa7 siu7-khi3. 
  17. M7 kam-goan7, chhut beng7-leng7, <BR>  Ke3-bou5 ai3 tat8-seng5; <BR>  Nng7-hoe3 i2-ha7 e5 eng-ji5; <BR>  It-chin7 eng7 to long2 thai5 si2. 
  18. Ti7 hit-si5 choan5 kok-lai7 , <BR>  ChhiN-chham2 toa7 pi-ai; <BR>  Che7-che7 lau7-bu2 song3-sit kiaN2, <BR>  Pi-siong thi5-khau3 toa7 chhut-siaN. 
</CL>
<HL>

1. Ti7古早兩千年， <BR>真正大奇異； <BR>天頂有出大粒星， <BR>發出大光照暗暝。 
2. Ti7東方3博士， <BR>看che做憑據； <BR>直直行到猶太地， <BR>四界問人直直chhoe7。 
3. 3博士攏做tin7, <BR>Chhoe7主真殷勤； <BR>四界求人ka7伊講， <BR>猶太出世e5新王。 
4. 主出世，星出現， <BR>阮chhoe7攏未sian7; <BR>阮看天星直直來， <BR>專心來chia beh敬拜。 
5. 猶太國Hi-lut8王， <BR>實在真chhiN-kong5; <BR>聽見這號e5風聲，<BR>心肝ju5亂大chhiN 驚。 
6. 經學士，祭司頭，<BR>命令攏chiau5-kau3; <BR>就問基督e5出世， <BR>舊約聖經怎樣記。 
7. 猶太地Pek-li7-heng5, <BR>聖經記真明； <BR>就是先知I2-sai3-a, <BR>7周所記無cheng差。 
8. Tui3 an2-ni Hi-lut8王， <BR>就對博士講； <BR>請lin2緊去Pek-li7-heng5, <BR>調查新王chhoe7到成。 
9. 若chhoem?7著趕緊來， <BR>詳細po3我知； <BR>知影EN-a2 tiam3 to2位， <BR>Hou7我也thang去跪拜。 
10. 3博士聽王話， <BR>起身就koh chhoe7; <BR>天星做頭chhoa7 in去， <BR>Chhoa7到馬tiau5來指示。 
11. 3博士就入厝， <BR>看見有憑據； <BR>隨時跪落拜嬰兒， <BR>感謝上帝賜福氣。 
12. 開寶盒獻禮mih8, <BR>跪落來朝見； <BR>乳香黃金佮but8藥， <BR>誠心奉獻無疼惜。 
13. 眠夢中主指示， <BR>Kah in m7 thang去； <BR>因為Hi-lut8 beh害伊， <BR>Beh害EN-a2 hou7伊死。 
14. 叫博士著彎路， <BR>M7-thang上計謀； <BR>博士彎路緊緊走， <BR>無見Hi-lut8王in tau。 
15. 倒去liau2主天使， <BR>出聲koh再來； <BR>託夢約瑟chhoa7母子， <BR>走去埃及逃性命。 
16. Hi-lut8王the等候，<BR>回覆攏無到； <BR>知影博士來騙伊， <BR>心肝m7願大受氣。 
17. M7甘願，出命令，<BR>計謀ai3達行； <BR>2歲以下e5嬰兒， <BR>It-chin7用to攏thai5死。 
18. Ti7 hit時全國內， <BR>淒慘大悲哀； <BR>濟濟老母喪失子， <BR>悲傷啼哭大出聲。 
</HL>