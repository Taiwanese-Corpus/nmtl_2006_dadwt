<CL>
  Ia5-sou siu7 soe2-le2 
  1. Tng hit si5 ti7 Iu5-thai3, <BR>  Soe2-le2 Iok-han7 lai5; <BR>  Soan-thoan5 chiu7 kong2 tioh8 hoan2-hoe2, <BR>  It-chin7 choe7-koa3 tioh8 kin2 koe2. 
  2. Tioh8 ai3 chai, thian-kok kun7, <BR>  Tai7-ke m7-thang khun3; <BR>  Hoan2-hoe2 soe2-le2 lai5 chhin-kun7, <BR>  Thian-kok un2-tang3 u7 li2 hun7. 
  3. KiaN5 soe2-le2 e5 Iok-han7, <BR>  Kap lang5 bo5 saN-tang5; <BR>  SoaN-kan khong3-ia2 si3-ke3 toa3, <BR>  SaN chheng7 iuN5 mng5 ha5 phe5-toa3. 
  4. Iok-han7 lai5 ai3 oan7-chou7, <BR>  Siu-tit8 Chu2 e5 lou7; <BR>  SaN-tng3 bo5 ho2 e5 jit8-sit8, <BR>  Chhoan3 chiah8 chhau2-meh kap ia2-bit8. 
  5. Choe7-choe7 lang5 kau3 Iok-tan3, <BR>  Ai3 lai5 chhe7 Iok-han7; <BR>  HoaN-hi2 tui3 I nia2 soe2-le2, <BR>  It-chin7 choe7-koa3 kam-goan7 ke2. 
  6. Choe7-choe7 lang5 teh gi7-lun7, <BR>  Lang5-lang5 lai5 chhin-kun7; <BR>  I kiaN5 soe2-le2 e5 kang-chok, <BR>  Phah-sng3 kiam2-chhai2 si7 Ki2-tok. 
  7. Iok-han7 kong2 tioh8 ai3 chai, <BR>  Pi2 goa2 lou7-boe2 lai5; <BR>  I si7 tai7-seng goa2 si7 te3, <BR>  Kap I lai5 pi2 goa2 chin se3. 
  8. Lou7-be2 lai5 u7 koan5-leng5, <BR>  Phok-ai3 koh chhong-beng5, <BR>  Goa2 si7 siok8-jin5 u7 la5-sam5, <BR>  Thau2 I oe5-toa3 ia7 boe7 kham. 
  9. I na7 lai5 ai3 beh eng7, <BR>  Leng5-he2 kap Seng3-leng5; <BR>  Hou7 lin2 oan5-choan5 teng5-thau5-siN, <BR>  Hoan2-hoe2 choe7-ok lai5 koe2-piN3. 
  10. Ti7 hit-si5 Ia5-sou lai5, <BR>  Ai3 po3 Iok-han7 chai; <BR>  Chiu7 kong2 ka7 goa2 kiaN5 soe2-le2, <BR>  Iok-han7 tioh8-kiaN chiu7 to3-the3. 
  11. Hiong3 Chu2 kong2 put-hap8 li2, <BR>  ChhiaN2 li2 hou7 goa2 si5; <BR>  Goa2 si7 eng-kai chiu7-kun7 li2, <BR>  ChhiaN2 li2 m7-thang lai5 chek-pi7. 
  12. Ia5-sou kong2 lun7 kau3 che, <BR>  ChhiaN2 li2 m7-thang the; <BR>  Beh cho3 bou5-hoan7 ai3 khiam-pi, <BR>  Tioh8 kiaN5 sou2 u7 e5 le2-gi5. 
  13. Che Iok-han7 m7-kaN2 the, <BR>  Ia5-sou chiu7 soe2-le2; <BR>  Liam5-piN tui3 chui2 chiu7 peh khi2, <BR>  KhoaN3-kiN3 ki5-koai3 e5 tai7-chi3. 
  14. ThiN hut-jian5 ui7 I khui, <BR>  KhoaN3-kiN3 u7 chit8 ui7; <BR>  Chiu7-si7 Siong7-te3 e5 Seng3 Sin5, <BR>  Chhin-chhiuN7 chiN2-a2 teh kang3-lim5. 
  15. Che chiN2-a2 si7 Seng3 Sni5, <BR>  Hioh ti7 Chu2 teng2-bin7; <BR>  Tui3 thiN koh chhut Sin5 e5 siaN, <BR>  Hou7 lang5 thiaN-tioh8 chin toa7 kiaN. 
  16. Chhut siaN kong chit e5 kiaN2, <BR>  Chin chiaN3 tit goa2 thiaN3; <BR>  I si7 hou7 goa2 sou2 hoaN-hi2, <BR>  Se3-kan lang5-lang5 ai3 thiaN I. 
</CL>
<HL>

耶穌受洗禮 
1. 當hit時ti7猶太，<BR>洗禮約翰來； <BR>宣傳就講著反悔，<BR>It-chin7罪koa3著緊koe2。 
2. 著ai3知，天國近， <BR>逐家m7-thang khun3; <BR>反悔洗禮來親近，<BR>天國穩當有你份。 
3. 行洗禮e5約翰，<BR>佮人無相同； <BR>山間曠野四界toa3, <BR>衫穿羊毛ha5皮帶。 
4. 約翰來ai3援助， <BR>修得主e5路； <BR>3頓無好e5 jit8-sit8, <BR>串食chhau2-meh佮野蜜。 
5. 濟濟人到約旦， <BR>Ai3來chhoe7約翰；<BR>歡喜tui3伊領洗禮， <BR>It-chin7罪koa3甘願ke2。 
6. 濟濟人teh議論， <BR>人人來親近； <BR>伊行洗禮e5工作， <BR>打算kiam2-chhai2是基督。 
7. 約翰講著ai3知， <BR>比我lou7尾來； <BR>伊是代先我是te3, <BR>佮伊來比我真細。 
8. Lou7尾來有權能， <BR>博愛koh聰明； <BR>我是俗人有Ia5-sam5, <BR>Thau2伊鞋帶也未堪。 
9. 伊若來ai3 beh用， <BR>靈火佮聖靈； <BR>Hou7 lin2完全重頭生， <BR>反悔罪惡來改變。 
10 Ti7 hit時耶穌來， <BR>Ai3報約翰知； <BR>就講ka7我行洗禮， <BR>約翰著驚就倒退。 
11. 向主講不合你， <BR>請你hou7我辭； <BR>我是應該就近你， <BR>請你m7-thang來責備。 
12. 耶穌講論到che, <BR>請你m7-thang推； <BR>Beh作模範ai3謙卑， <BR>著行所有e5禮儀。 
13. Che約翰m7敢推， <BR>耶穌就洗禮； <BR>Liam5-piN tui3水就peh起， <BR>看見奇怪e5代誌。 
14. 天忽然為伊開， <BR>看見有一位； <BR>就是上帝e5聖神， <BR>親像chiN2-a2 teh降臨。 
15. Che chiN2-a2是聖神， <BR>Hioh ti7主頂面；<BR>Tui3天koh出神e5聲， <BR>Hou7人聽著真大驚。 
16. 出聲講這個子， <BR>真正得我疼； <BR>伊是hou7我所歡喜， <BR>世間人人ai3聽伊。 
</HL>