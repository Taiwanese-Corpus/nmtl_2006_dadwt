<CL>
  Te7 1 Pou7 Chit-giap8 
  (1) Cho3-sit Lang5 
  1. Cho3-sit e5 lang5 thiaN3 chu7-jian5 <BR>Chheng-cheng7 phok-sou3 e5 khoan5-keng2 <BR>Siong7-te3 kek8 thiaN3 chit khoan2 lang5 <BR>Mui2-jit8 chiau3-kou3 long2 bo5 lang3 
  2. Ia5-sou chin gau5 kong2 kou3-su7 <BR>Bat eng7 ia7-cheng2 choe3 phi3-ju7 <BR>Ka3 lan2 tai7-ke cho3-sit lang5 <BR>Sim-lai7 thou2-toe7 kut8 hou7 sang 
  3. Loe5-chhan5 tioh8 ai3 loe5 hou7 tit <BR>Chhin-chhiuN7 cho3 lang5 tioh8 seng5-sit8 <BR>Ui7-tioh8 chui2-kau lai5 oan-ke <BR>Chiu7 oe7 tek-choe7 Pe7 Siong7-te3 
  4. Chhiu2 hoaN7 loe5-thau5 m7 thang goat8 <BR>Jit8-jit8 toe3 Chu2 bo5 toan7-choat8 <BR>Toe3 Chu2 poaN3-lou7 lai5 oat8-thau5 <BR>Pian3 choe3 iam7-thiau7 chiu7 kian3-siau3 
  5. Tiu7-a2 teh toa7 chin chiaN3 kin2 <BR>Liam5-piN puh-ge5 ia7 hoat-kin <BR>Sin3-giong2 chin3-pou7 ia7 iau3-kin2 <BR>M7 na7 tiong2-toa7 tioh8 teng3-kin 
  6. Kin7 chui2 e5 toe7 chhai3 gau5 toa7 <BR>Li7 chui2 e5 toe7 chhai3 kou-ta5 <BR>Chhiu7 chai khe-piN chiu7 bou7-seng7 <BR>KhiN5-tiau5 ti7 Chu2 u7 eng2-seng 
  7. Chit8-liap8 chhek-a2 ia7 loh8 toe7 <BR>Siu-seng5 e5 si5 chit8-pah poe7 <BR>Lang5 na7 kheng2 poe7 sip8-ji7-ke <BR>Chu2 oe7 chiok-hok koh khah choe7 
  8. So-chhau2 sit8-chai7 chin iau3-kin2 <BR>Bo5 so siu-seng5 oe7 kiam2 kin <BR>Sim-thian5 chap8-chhau2 ia7 tioh8 tu5 <BR>Chiah boe7 kou-hu7 lan2 e5 Chu2 
  9. Cho3-sit e5 lang5 tioh8 saN-thiaN3 <BR>Chhin-chhiuN7 phak8 chhek thang chioh-tiaN5 <BR>Siu-koah e5 si5 saN pang-chan7 <BR>Chiah oe7 hoat-kng in2-chhoa7 lang5 
  10. Cho3-sit thau3-cha2 tioh8 chhut-mng5 <BR>Choe3 kau3 poaN3-me5 kha-chhiu2 sng <BR>Siong7-te3 ia7 si7 bo5 hioh-khun3 <BR>Chhut-jit8 loh8-hou7 ak chhan5-hng5 
  (2) Tho2-hai2 Lang5 
  1. Siong7-te3 chhong3-cho7 khe kap hai2 <BR>Si7 beh hou7 lan2 thang tho2-hai2 <BR>Tho2-hai2 e5 lang5 liah8 u7 hi5 <BR>Si7 Chu2 Siong7-te3 e5 po2-pi3 
  2. Su2-tou5 chap8-ji7 Chu2 soan2-tek8 <BR>Pi2-tek, Iok-han7, An-tek-liat8 <BR>In kap li2 goa2 long2 saN-tang5 <BR>Ia7 si7 chit8 e5 tho2-hai2 lang5. 
  3. Ai3 beh liah8-hi5 tioh8 pha bang7 <BR>Chhut-lat8 pou3-to7 lai5 kiu3 lang5<BR>Sui-jian5 pi-bi5 e5 hi5-chhoan<BR>Chu2 oe7 chiok-hok ke-thiN lang5
  4. Chhut-hai2 to3-lai5 tioh8 pou2-bang7 <BR>Siu-cheng2 khi3-khu7 tioh8 eng7 kang <BR>Na7 beh ui7 Chu2 lai5 kiu3 lang5 <BR>Le2-pai3, cha-keng m7-thang lang3 
  5. Liah8 tioh8 choe7 hi5 chin hoaN-hi2 <BR>Chit8 taN3, chit8 taN3, taN boe7 li7 <BR>Kiu3 leng5 e kang ia7 an2-ni <BR>Thang hou7 Kiu3-chu2 lai5 hoaN-hi2 
  (3) Choe3 Kang Lang5 
  1. Iok-sek chhut-si3 choe3 bak8-kang <BR>Ia7-si7 peng5-siong5 e5 kang-lang5 <BR>Chong2-si7 Siong7-te3 soan2-tek8 I <BR>Chiau3-kou3 Ia5-sou kau3 chhut-si3 
  2. Chu2 si7 chit8 e5 choe3 kang lang5 <BR>I e5 chit-giap8 si7 bak8-kang <BR>I tui3 Iok-sek oh8 kang-hu <BR>IuN2-chhi7 sio-ti7 kap lau7-bu2 
  3. Choe3 kang e5 lang5 bian2 oan3-than3 <BR> “Goa2 si7 chit8 e5 m7 chiaN5 lang5” <BR>Chu2 bat choe3 kang chhin-chhiuN7 li2 <BR>Long2 bo5 khoaN3-khin i ka-ki7 
  4. Sui-jian5 Chu2 u7 choe3 bak8-kang <BR>I ia7 u7 choe3 pat8-khoan2 kang <BR>Li2 na7 ai3 oh8 I bou5-iuN7 <BR>Ia7 thang chhoe7 sit-loh8 e5 iuN5 
  5. Kau3-hoe7 lai7-bin7 chin choe7 kang <BR>Ia7 ai3 thou5-chui2 kap bak8-kang <BR>Li2 na7 hoaN-hi2 hou7 Chu2 tiau3 <BR>Kau3-hoe7 khang-khoe3 choe3 boe7 liau2 
  6. Kiu3 lang5 ia7 tioh8 oh8 kang-hu <BR>Chhin-chhiuN7 li2 beh choe3 sai-hu7 <BR>Khi2-chhu3 tioh8 ai3 he7 toe7-ki <BR>Bat-ji7 tioh8 tui3 B.ch.chh 
  (4) Kan-Khou2 
  1. Lang5 kong2 san3-chhiah chin kan-khou2 <BR>Mui2-tng3 sou2 phoe3 si7 chhai3-pou2 <BR>Ia5-sou chai-iaN2 li2 khou2-thang3 <BR>In-ui7 I si7 kan-khou2 lang5 
  2. KoaN2-hu7 bat hian3 nng7 li5 chiN5 <BR>Ia5-sou m7 bat khoaN3-khin i <BR>Hong7-hian3 cheng-sin5 choe3 iau3-kin2 <BR>Lang5 khoaN3 goa7-piau2 Chu2 khoaN3 sim 
  3. U7 lang5 chhu3-lai7 chin ho2-giah8 <BR>San-tin hai2-bi7 saN-tng3 chiah8 <BR>Chong2-si7 na7 m7 bat hok-im <BR>Kiam2 bo5 pi2 lan2 khah kho2-lin5? 
  4. Mia5-siaN, toe7-ui7 kap chai5-po2 <BR>Kau3 si2 hit jit8 chiu7 long2 bo5 <BR>Chhut-si3 tai7-ke khang-chhiu2 lai5 <BR>Beh si2 hit jit8 lan2 chiu7 chai 
  5. M7 bian2 oan3-hun7 lang5 ho2-giah8 <BR>M7 bian2 oan3-than3 li2 san3-chhiah <BR>Lang5 na7 ti-chiok oe7 kam2-sia7 <BR>I ti7 se3-kan choe3 ho2-giah8 
  (5) Ho2-giah8 Lang5 
  1. Lang5 beh ho2-giah8 tioh8 phah-piaN3 <BR>Than3 chiN5 chhiu2-toaN7 tioh8 siN3-chiaN3 <BR>Na7 si7 ho2-giah8 phaiN2 mia5-siaN <BR>Boe7 oe7 eng5-kng Chu2 seng3 mia5 
  2. Than3 chiN5 si7 eng-kai e5 su7 <BR>Lang5 tioh8 chiah8 chheng7 ia7 tioh8 chhu3 <BR>Chong2-si7 li2 na7 toa7 hoat-chai5 <BR>M7 thang chau2 khi3 chiu2-ka khai 
  3. Tng li2 iau san3-chhiah e5 si5 <BR>Na7 si7 u7 lang5 pang-chan7 li2 <BR>Kau3 li2 ho2-giah8 hit chit si5 <BR>M7 thang choat8-cheng5 bo5 gi7-li2 
  4. Kim-chiN5 pun2-sin bo5 ho2-phaiN2 <BR> I boe7 choe3-ho2, boe7 choe3 phaiN2<BR>Chong2-si7 chiN5 ti7 li2 chhiu2-tiong<BR>Li2 tioh8 koat-teng7 an2-choaN2 iong7
  5. U7 chiN5 oe7 thang choe3 ho2 su7 <BR>Pang-chan7 kou-ji5 kap koaN2-hu7 <BR>Hak8-hau7 peN7-iN7 thang kia3 hu3 <BR>Hou7 li2 ti7 thiN ia7 pu3 u7 
  6. Lang5 na7 u7 chiN5 ai3 choe3 ho2 <BR>Kang-chok chin choe7 bian2 kiaN bo5 <BR>Li2 thang siat-ti3 chiong2-hak8 kim <BR>Kong-ek su7-giap8 thang jiat8-sim 
  7. M7 thang eng7 chiN5 na2 eng7 chui2 <BR>Kau-che3 chip-puh ou-peh8 hui2 <BR>Kau3-hoe7 na7 khiam3 keng-siong5 hui3 <BR>M7 thang hou7 lang5 si3-koe3 tui 
  8. Ho2-giah8 m7-thang kong2 li2 gau5 <BR>Si7 Chu2 chiok-hok kau3 lin2 tau <BR>Na7-si7 kiaN2-sun chhut put-siau3 <BR>M7-bian2 saN-tai7 boe7 iuN5-lau5 
  9. Thian-tong5 bo5 long2 toa3 khit-chiah8 <BR>Ia7 u7 ho2-giah8 u7 san3-chhiah <BR>M7 si7 ho2-giah8 boe chiuN7-thiN <BR>Chi2 u7 kiaN li2 siuN tiong7-chiN5 
  10. Lok8-to5 ia7 oe7 koe3 chiam-phiN7 <BR>Ho2-giah8 ia7 oe7 thang chiu7-thiN <BR>Beh chiuN7 thian-tong5 m7 si7 chiN5 <BR>Si7 li2 tioh8 ai3 teng5-thau5-siN 
  (6) I-Seng 
  1. Ia5-sou sou2 tiau3 e5 hak8-seng <BR>Lou7-ka chiu7-si7 choe3 i-seng <BR>I sia2 chit8-pun2 Ki-tok-toan7 <BR>Kio3-choe3 Lou7-ka hok-im-toan7 
  2. Ia5-sou pun2-sin choe3 i-seng <BR>I-peN7 thoan5-to7 ka3 hak8-seng <BR>Hok-im lai5 Tai5 ia7 an2-ni <BR>Te7-it tai7-seng siat peN7-iN7 
  3. Tai5-lam5 Chiong-hoa3 kap Ma2-kai <BR>Iong2-seng5 i-kai3 e5 jin5-chai5 <BR>Kai3-siau7 se-iuN5 e5 i-sut8 <BR>Poe5-iuN2 Tai5-oan5 e5 jin5-but8 
  4. Ma2-kai tng-si5 thoan5 to7-li2 <BR>Sun7-soa3 kah lang5 ban2 chhui3-khi2 <BR>TaN lan2 teh khoaN3-peN7 e5 si5 <BR>Tioh8 ai3 sun7-soa3 kong2 to7-li2 
  5. Lou7-ka sui-jian5 si7 i-seng <BR>HoaN-hi2 choe3 Chu2 e5 hak8-seng <BR>M7 na7 bong-meh8 gau5 chin2-toan3 <BR>Ia7 u7 tu3 Su3-tou5 heng5-toan7 
  6. Lou7-ka sit8-chai7 si7 hak8-chia2 <BR>Thang kong2 i si7 lek8-su2 ka <BR>I bat Ia5-sou chin chheng-chho2 <BR>Ia7 bat su3-tou5 e5 kha-pou7 
  7. Bang7 li2 oh8 Lou7-ka khoan2-sit <BR>Ti7 Chu2 seng3-hoe7 ia7 chin7-chit <BR>Bat Chu2 Ia5-sou na2 Lou7-ka <BR>Oh8 i toe3 Chu2 e5 kha-jiah 
  8. ThiaN3 lang5 tioh8 oh8 Ian5 i-seng <BR>Ui7-tioh8 Ki-tok kheng2 hi-seng <BR>Koah bou2 e5 bah lai5 i-ti7 <BR>Khah iaN5 ban7 ku2 e5 to7-li2 
  9. Bok8-su kiaN2-sun choe3 i-seng <BR>M7 thang poe7-gek8 Chu2 un-cheng5 <BR>Na7 si7 hong3-tong7 bo5 to7-li2 <BR>Jin5-chu2 tek-khak oe7 chek-pi7 
  10. I-koan2 chhut-sin e5 jin5-chai5 <BR>Sui-jian5 khai-giap8 toa7 hoat-chai5 <BR>Ia7 tioh8 po3-tap Chu2 un-tian2 <BR>Na7 bo5 kiaN-liau2 tek-choe7 thian 
  (7) Thau5-ke Thau5-ke-niu5 
  1. Sin-lo5 lu2-pi7 tioh8 thiaN3-sioh <BR>PhaiN2 khoan2-thai7 in si7 m7-tioh8 <BR>SiuN7 in ia7 si7 lang5 e5 kiaN2 <BR>Chhin-chhiuN7 lin2 kiaN2 hou7 lang5 chhiaN3 
  2. Lang5 na7 gek8-thai7 lin2 kiaN2-ji5 <BR>Li2 beh kap i phah kau3 si2 <BR>Li2 na7 gek8-thai7 lang5 e5 kiaN2 <BR>Kong2 li2 ho2-sim kiam2 u7 iaN2? 
  3. Chu2-jit8 to7-li2 thiaN jip8 ni2 <BR>Tioh8 chai chhiaN3 e5 si7 chhu3-piN <BR>M7 si7 eng7 chiN5 chhiaN3 i lai5 <BR>Chiu7 thang ka7 i phaiN2 khoan2-thai7 
  4. Sou2 chhiaN3 e5 lang5 tioh8 ai3 ka3 <BR>M7 thang boe7 ka3 tai7-seng phah <BR>In-ui7 bo5 oh8 lang5 boe7-hiau2 <BR>Boe7 ka3 chiu7 phah si7 khi2-siau2 
  5. Ka3 kap me7 si7 bo5 siang7-khoan2 <BR>Kong2 kap hoah ia7 bo5 saN-tang5 <BR> Tioh8 ai3 ka3 i kau3 oe7-hiau2 <BR> M7 thang chhoh me7 sun7-soa3 kiau7 
  6. Ka3 lang5 tioh8 ai3 u7 thun-lun2 <BR>Chhin-chhiuN7 A-kong teh ka3 sun <BR>M7 thang chek-pi7 kap phoe-pheng5 <BR>Si7 tioh8 ai3 chiau3 Chu2 Seng3-keng 
</CL>
<HL>

第一部職業 
(一)做穡人 
1.做穡e5人疼自然， <BR>清靜樸素e5環境， <BR>上帝極疼這款人， <BR>每日照顧攏無lang3。 
2.耶穌真gau5講故事，<BR>Bat用ia7種做比喻， <BR>教咱大家做穡人， <BR>心內土地掘hou7 鬆 
3.犁田著ai3犁hou7 直， <BR>親像做人著誠實， <BR>為著水溝來冤家， <BR>就會得罪父上帝 。 
4.手hoaN7 犁頭不thang goat8, <BR>日日toe3主無斷絕， <BR>Toe3主半路來越頭， <BR>變做鹽柱就見笑 。 
5.稻仔teh大真正緊， <BR>Liam5-piN puh芽也發根， <BR>信仰進步也要緊，<BR>M7-na7長大著釘根。 
6.近水e5地菜gau5大，<BR>離水e5地菜枯ta5, <BR>樹栽溪邊就茂盛， <BR>KhiN5-tiau5 ti7主有永生。 
7.一粒chhek仔ia7落地， <BR>收成e5時一百倍， <BR>人若肯背十字架， <BR>主會祝福koh較濟。 
8.So草實在真要緊， <BR>無so收成會減斤， <BR>心田雜草也著除， <BR>才boe7辜負咱e5主。 
9.做穡e5人著相疼， <BR>親像曝chhek thang借埕， <BR>收割e5時相幫贊， <BR>才會發光引chhoa7人。 
10.做穡透早著出門， <BR>做到半暝腳手酸， <BR>上帝也是無歇睏， <BR>出日落雨沃田園。 
(二)討海人 
1.上帝創造溪kap海， <BR>是beh hou7咱thang討海， <BR>討海e5人掠有魚，<BR>是主上帝e5保庇。 
2.使徒十二主選擇， <BR>彼得、約翰、安得烈， <BR>In kap你我攏相同， <BR>也是一個討海人。 
3.Ai3 beh掠魚著pha網， <BR>出力佈道來救人， <BR>雖然卑微e5漁村， <BR>主會祝福加添人。 
4.出海倒來著補網， <BR>修整器具著用工，<BR>若要為主來救人， <BR>禮拜、查經m7-thang lang3。 
5.捕著濟魚真歡喜， <BR>一擔、一擔，擔boe7離， <BR>救靈e5工也an2-ni， <BR>Thang hou7救主來歡喜。 
(三)做工人 
1.約瑟出世做木工，<BR>也是平常e5工人， <BR>總是上帝選擇伊， <BR>照顧耶穌到出世。 
2.主是一個做工人，<BR>伊e5職業是木工， <BR>伊tui3約瑟學工夫， <BR>養飼小弟kap老母。 
3.做工e5人免怨嘆， <BR>我是一個m7成人， <BR>主bat做工親像你， <BR>攏無看輕伊家己。 
4.雖然主有做木工，<BR>伊也有做別款工， <BR>你若ai3學伊模樣， <BR>也thang chhoe7失落e5羊。 
5.教會內面真濟工， <BR>也ai3土水kap木工， <BR>你若歡喜hou7主召， <BR>教會工課做不了。 
6.救人也著學工夫， <BR>親像你beh做師傅， <BR>起厝著ai3下地基，<BR>識字著tui3 B ch chh 
(四)艱苦人 
1.人講散赤真艱苦， <BR>每頓所配是菜脯， <BR>耶穌知影你苦痛， <BR>因為伊是艱苦人。 
2.寡婦bat獻二厘錢， <BR>耶穌m7 bat看輕伊， <BR>奉獻精神最要緊，<BR>人看外貌主看心 
3.有人厝內真好額，<BR>山珍海味三頓食，<BR>總是若m7-bat福音， <BR>Kiam2無比咱較可憐？ 
4.名聲地位kap財寶，<BR>到死hit日就攏無， <BR>出世大家空手來， <BR>Beh死hit日咱就知。 
5.M7免怨恨人好額， <BR>M7免怨嘆你散赤， <BR>人若知足會感謝，<BR>伊ti7 世間最好額。 
(五)好額人 
1.人beh好額著扑拼， <BR>趁錢手段著四正， <BR>若是好額歹名聲， <BR>Boe7會榮光主聖名。 
2.趁錢是應該e5事，<BR>人著食穿也著厝， <BR>總是你若大發財，<BR>M7 thang走去酒家開。 
3.當你枵散赤e5時， <BR>若是有人幫贊你， <BR>到你好額hit一時， <BR>M7 thang絕情無義理。 
4.金錢本身無好歹，<BR>伊boe7做好，boe7做歹， <BR>總是錢ti7你手中， <BR>你著決定an2-choaN2用。 
5.有錢會thang做好事，<BR>幫贊孤兒kap寡婦，<BR>學校病院thang寄附， <BR>Hou7 你ti7 天也富有。 
6.人若有錢ai3做好， <BR>工作真濟免驚無， <BR>你thang設置獎學金， <BR>公益事業事熱心。 
7.M7 thang用錢若用水， <BR>交際chip-puh 烏白毀， <BR>教會若欠經常費，<BR>M7 thang hou7人四界追。 
8.好額m7 thang講你gau5, <BR>是主祝福到lin2兜， <BR>若是子孫出不肖，<BR>M7免三代賣洋樓。 
9.天堂無攏toa3乞食，<BR>也有好額有散赤， <BR>M7是好額boe7上天，<BR>只有驚你siuN7 重錢。 
10.駱駝也會過針鼻， <BR>好額也會thang上天， <BR> Beh上天堂m7是錢， <BR>是你著ai3重頭生。 
(六)醫生 
1.耶穌所召e5學生，<BR>路加就是做醫生， <BR>伊寫一本基督傳， <BR>叫做《路加福音傳》。 
2.耶穌本身做醫生， <BR>醫病傳道教學生， <BR>福音來台也an2-ni， <BR>第一代先設病院。 
3.台南彰化kap馬偕， <BR>養成醫界e5人材， <BR>介紹西洋e5醫術， <BR>培養台灣e5人物。 
4.馬偕當時傳道理， <BR>順續kah人挽嘴齒， <BR>今咱teh看病e5時， <BR>著ai3順續講道理。 
5.路加雖然是醫生， <BR>歡喜做主e5學生， <BR> M7 na7摸脈gau5診斷， <BR>也有著《使徒行傳》。 
6.路加實在是學者， <BR>Thang講伊是歷史家， <BR>伊bat耶穌真清楚， <BR>也bat使徒e5腳步。 
7.望你學路加款式， <BR>Ti7主聖會也盡職， <BR>Bat主耶穌若路加， <BR>學伊toe3主e5腳跡。 
8.疼人著學蘭醫生， <BR>為著基督肯犧牲，<BR>割妻e5肉來醫治， <BR>較贏萬句e5道理。 
9.牧師子孫做醫生， <BR>M7 thang背逆主恩情， <BR>若是放蕩無道理， <BR>人子的確會責備。 
10.醫館出身e5人材， <BR>雖然開業大發財， <BR>也著報答主恩典， <BR>若無驚了得罪天。 
(七)頭家頭家娘 
1.薪勞女婢著疼惜， <BR>歹款待伊是m7著， <BR>想伊也是人e5子， <BR>親像lin2子hou7人倩。 
2.人若虐待lin2子兒， <BR>你beh kap伊扑到死， <BR>你若虐待人e5子， <BR>講你善心kiam2有影？ 
3.主日道理聽入耳， <BR>著知倩e5是厝邊， <BR> M7是用錢倩伊來， <BR>就thang ka7伊歹款待。 
4.所倩e5人著ai3教，<BR> M7 thang未教代先扑， <BR>因為無學人boe7曉， <BR>未教就扑是起痟。 
5.教kap罵是無像款， <BR>講kap喝也無相同， <BR>著ai3教伊到會曉，<BR>M7 thang chhoh罵順續kiau7。 
6.教人著ai3有吞忍， <BR>親像阿公teh教孫， <BR> M7 thang責備kap批評，<BR>是著ai3照主聖經。
</HL>