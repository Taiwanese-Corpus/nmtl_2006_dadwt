<CL>
  Pah-chiu-ni5 Kian3-cheng33 Koa 
  Chu2-au7 1965 ni5 8 geh8 Te7 saN pan2 
  Kam2-sia7 Siong7-te3 toa7 in-tian2 <BR>Chit8 pah chiu-ni5 peh8-oe7 phian <BR>Ki5-to2 Siong7-te3 bo5 ia3-sian7 <BR>Kiu5 Chu2 su3 hok kang2 chu7-jian5. 
  Siong5-siong5 ki5-to2 bo5 hoe-sim <BR>Kiu3 Chu2 Ia5-sou beh chai3-lim5 <BR>Lan2 sin3 Siong7-te3 u7 chek-jim7 <BR>Leng5-hun5 bo5 kiu3 m7-kam sim. 
  Siong5-siong5 ki5-to2 cho3 chian3-kah <BR>Lan2 hou7 Mou5-kui2 thai3 kiau2-chha2 <BR>Beh kiu3 tong5-pau tioh8 than3 cha2 <BR>KiaN i leng5-hun5 siu7 kou-khoah. 
  Lan2 e5 ki5-to2 tioh8 sit8-chai7 <BR>Goa2 u7 keng-giam7 chiah e7 chai <BR>Seng3 Sin5 kap lan2 u7 tong5-chai7 <BR>Chio-hou in2-chhoa7 lang5 chiu7 lai5. 
  Lan2 tioh8 siong5-siong5 lai5 ki5-to2 <BR>Gin2-na2 toa7-soe3 long2 lai5 oh8 <BR>Chu2 e5 kang-tiaN5 lan2 tioh8 cho3 <BR>Chiah be7 kou-hu7 Chu2 kong-lo5. 
  Ki5-to2 e5 lang5 bo5 heng3-chhu3 <BR>Sin3 Chu2 chiu7-si7 ma2-hu-hu <BR>Leng5-hun5 lan2 to7 kin2 cheng-chhu2 <BR>Chiah bian2 im-kan hou7 hoe2 pu5. 
  Im-kan sou2-chai7 chin kan-khou2 <BR>Ban7-heng7 lan2 u7 Chu2 Ia5-sou <BR>Thoan5-to7 bok8-su po3 lan2 lou7 <BR>Chiah bian2 te7-gek8 loh8 hoe2-ou5. 
  Khi3 hu3 pau-chhia u7 peh-chiah <BR>Si3-pah goa7 lang5 e5 siau3-giah8 <BR>Tai7-ke to si7 lu2-koan2 khia7 <BR>Siong7-te3 su3 lan2 chin kau3-giah8. 
  Tai5-lam5 sit8-chai7 chin chiaN3 hng7 <BR>Am3-thau5 che7 chhia kau3 thiN-kng <BR>Hoe7-iu2 chin che7 bo5 te3 sng3 <BR>Siu7 i khoan2-thai7 chin chap8-chng5 
  Chap8-lak8 cha2-khi2 toa7 le2-pai3 <BR>Bi2-kok bok8-su khia7 kang2-tai5 <BR>Tai5-oan5 thoan5-kau3 toa7 pek-hai7 <BR>Lan2 e5 hok-khi3 tui3 i lai5. 
  Le2-pai3 cho3 liau2 tioh8 hioh-khun3 <BR>Thoan5-to7 pian7-tong theh8 lai5 pun <BR>Keng chio sun7-soa3 pun hou7 goan2 <BR>Sio2 chiah8 e5 lang5 to u7 chhun. 
  Chiah8 pa2 tioh8 khi3 un7-tong7 tiaN5 <BR>Kong2 hou7 bo5 khi3 e5 lang5 thiaN <BR>Tian7-hoe2 chin che7 ia7 u7 iaN2 <BR>Tek-a2 phou kau3 kui moa2-tiaN5. 
  Siat-pi7 e5 lang5 chin chiaN3 khiau2 <BR>Choan-iong7 tek-a2 cho3 i2-liau5 <BR>Thau5-be2 ian5-soaN3 theh8 lai5 liau7 <BR>Hou7 goa2 be7-hiau2 tioh8 sng3-tiau5 
  Hoe7-iu2 tai7-ke che7 loh8 i2 <BR>Chheng-lian5 lam5-lu2 gim5 seng3-si <BR>Bok8-su chin e7 kong2 to7-li2 <BR>Kong2 khi2 tioh8 si7 pah chiu-ni5. 
  Goa7-kok kou-niu5 lian5-hap8 kong2 <BR>Hu3 hoe7 u7 saN-ban7 goa7-lang5 <BR>Kam2-sia7 Siong7-te3 toa7 thiaN3-thang3 <BR>Ko-san hiaN-che2 chin che7 lang5. 
  Bok8-su kong2 liau2 chiu7 ngia5 teng <BR>Hoe7-iu2 tai7-ke long2 chin3-heng5 <BR>Kam2-sia7 Siong7-te3 toa7 tek-seng3 <BR>Kong-lou7 khi3-chhia long2 choan5 theng5. 
  Choan5-to2 hun choe3 chap8-lak8 tui7 <BR>U7 chng thiN-sai3 chin kou2-chui <BR>Chit8 tai5 khi3-chhia chng chin sui2 <BR>Lou7-piN e5 lang5 khoaN3 kui-tui 
  Ngia5-teng be7 soah goa2 hioh-khun3 <BR>KiaN5 khi3 hak8-hau7 si3-koe3 un5 <BR>Nng7-chan3 bin5-chhng5 pun hou7 goan2 <BR>Chin che7 hoe7-iu2 tiam3 u7 chhun. 
  Tai5-lam5 goa2 to m7 bat kau3 <BR>Thoan5-to7 chhoa7 goan2 i cho3 thau5 <BR>Pai3-tng5 chhi7-lai7 kiaN5 thau3-thau3 <BR>Kap i chham-koan pah-hoe3 lau5. 
  Sin-siat kau3-hoe7 u7 ngia5-ki5 <BR>Goa2 u7 kap i gia5 chit8-ki <BR>Siu7 tioh8 tai7-hoe7 e5 ho2-i3 <BR>Tai7-piau2 e5 lang5 u7 nia2 chiN5. 
  Te7-ji7 se3-ki2 goa2 lak8-chap8-it <BR>Goa2 teh kong2-oe7 u7 chiau3-sit8 <BR>SiuN7 beh in3 pan2 u7 siau-sit <BR>Thau5-be2 long2 sng3 u7 saN jit8. 
  Chap8-peh cha2-khi2 lai5 Ka-gi7 <BR>Chiu7 lai5 Soan-to7-sia7 thong-ti <BR>Kong2-khi2 in3 pan2 e5 tai7-chi3 <BR>Sun7-pian7 mng7 i loa7 che7 chiN5. 
  I kong2 sng3 lan2 chit8-chheng khou <BR>Ke3-chiN5 m7-kaN2 loan7-loan7 hou <BR>Kiu5 Chu2 lai5 khui lan2 e5 lou7 <BR>Hou7 lan2 m7-kaN2 cho3 hou5-tou5. 
  Bo5-lun7 in3 chhut loa7 che7 pun2 <BR>Theh8 hou7 tong5-pau tai7-ke pun <BR>Lan2 cho3 seng3-kang chin7 pun2-hun7 <BR>Lan2 tioh8 kiu3 lang5 e5 leng5-hun5. 
  Ki5-to2 lan2 tioh8 chin phah-piaN3 <BR>Lai5 khi2 kau3-tng5 chiah e7 chiaN5 <BR>Hui-liong5 bok8-su long2 u7 iaN2 <BR>Goa2 lai5 kian3-cheng3 kong2 lin2 thiaN. 
  Bok8-su ai3 siat pou3-to7-sou2 <BR>Siat-lip8 tiuN2-lo2 lai5 chio-hou <BR>Goa2 sim chai-iaN2 khi3 chhoa7 lou7 <BR>Thoan5-to7 sian-siN e7 chio-hou. 
  Chap8-hun sou2-chai7 si7 soaN-teng2 <BR>Khi3 siat pai3-tng5 thau5 chit8 keng <BR>Tai7-ke hoaN-hi2 khi3 ia7-cheng2 <BR>Giong2-bong7 Siong7-te3 ho2 siu-seng5. 
  Jit8-chi2 teh koe3 bak8 chit8-nih <BR>Goa2 chhu3 le2-pai3 chou chhit ni5 <BR>Le2-pai3 hak8-seng che7 tiN7-tiN7 <BR>Mui2 ni5 lang5-sou3 u7 ke-thiN. 
  Goa2 chhu3 le2-pai3 chin se3-keng <BR>Sin khi2 pai3-tng5 lai5 chin3-heng5 <BR>Ki5-to2 Siong7-te3 u7 tek-seng3 <BR>Hoe7-iu2 tai7-ke lai5 chan3-seng5. 
  Pai3-tng5 sit8-chai7 khi2 chin sui2 <BR>Si3-piN u7 khiam3 chhiuN5-a2 ui5 <BR>Gin2-na2 chioh8-thau5 theh8 lai5 lui7 <BR>Po-le5 long3-phoa3 chiu7 khek-khui. 
  Toh e5 bok8-su lai5 po3 goan2 <BR>Ai3 thoan5 tai7-tai7 e5 kiaN2-sun <BR>Goan2 iong7 sim-sin5 cho3 chit pun2 <BR>Ia7 ai3 kiu3 lang5 e5 leng5-hun5. 
  Pai3-tng5 tian2-le2 si7 sit8-chai7 <BR>Bok8-su hoe7-iu2 tai7-ke lai5 <BR>Goan2 u7 pai3-tng5 chin kai-chai3 <BR>Goa2 na7 bo5 kong2 lin2 ia7 chai. 
  Te7-it se3-ki2 in3 chit8 pai3 <BR>U7 siat pai3-tng5 chit pun2 lai5 <BR>Lan2 u7 Seng3 Sin5 lai5 tong5-chai7 <BR>Tai7-ke jiat8-sim chiah eng-kai. 
  Chng-kha hoe7-iu2 cho3 be7 kau3 <BR>Chhi7-lai7 hoe7-iu2 khia7 iuN5-lau5 <BR>HiaN-che2 thiaN3 Chu2 cho3 e7 kau3 <BR>Tam7-poh8 kia3-hu3 goan2 chng-thau5. 
  In3-pan2 lai5 hian3 chit8-chheng-khou <BR>Na7 siu beh be2 ang5-mou5-thou5 <BR>SiaN5-chhiuN5 thih-mng5 u7 kian-kou3 <BR>Tai7-khai3 an3-sng3 nng7-ban7 khou. 
  Hiong-chhoan pai3-tng5 li7 goan2 hng7 <BR>Goan2 ia7 koan-sim le2-pai3-tng5 <BR>Tong5-pau na7 beh siong5-se3 mng7 <BR>Hoan-geng5 li2 lai5 le2-pai3-tng5. 
  Kam2-sia7 Siong7-te3 chin-chiaN3 thiaN3 <BR>Ki5-to2 ban7-hang7 hou7 goa2 chiaN5 <BR>Lang5-lang5 him-bou7 goa2 ho2-mia7 <BR>Kap lang5 khia7-khi2 Tai7-pak siaN5. 
  Se3-kan ban7-mih8 e7 kai2-pian3 <BR>Goa2 Chu2 thiaN3 lan2 siong7 chu7-jian5 <BR>Beh cho3 mih8-kiaN7 chin li7-pian7 <BR>Bian2 chhiaN2 khoaN3 jit8 lai5 ian5-chhian5. 
  Siong7-te3 un-tian2 te7-it toa7 <BR>Lai5 thiaN goa2 liam7 kian3-cheng3 koa <BR>Mi5-jit8 I u7 chiau3-kou3 goa2 <BR>Bian2 siu7 tang7-taN3 lai5 tioh8-boa5. 
  Goa2 ai3 ui7 Chu2 cho3 kian3-cheng3 <BR>Ham7-ban7 boe7-hiau2 kong2 chin beng5 <BR>Na7-si7 u7 hap8 li2 lou7-eng7 <BR>Kam2-sia7 Siong7-te3 bo5 si5-theng5. 
  Ui7 Chu2 kian3-cheng3 goa2 chin ai3 <BR>M7-bat Seng3-keng kong2 boe7 lai5 <BR>Goa2 u7 keng-giam7 chin choe7 pai2 <BR>Bo5 saN khi3-hiam5 tai7-ke lai5. 
  Koa-a2 goa2 si7 boe7-hiau2 liam7 <BR>Kiu5 Chu2 ti3-sek ka7 goa2 thiam <BR>Au7-lai5 chin3-pou7 chiu7 chiam7-chiam7 <BR>Liam7 na7 m7 tioh8 ka7 goa2 hiam5. 
  Siong7-te3 oe7 am3 ia7 oe7 kng <BR>SiuN2 su3 tak8-hang7 long2 chap8-chng5 <BR>I, sit8, chu7, heng5 lan2 u7 ng3 <BR>Kam2-sia7 Siong7-te3 su3 lan2 mih8. 
  Chhong3-cho7 ban7-mih8 kau3 lak8-jit8 <BR>Chhit jit8 tioh8 siu2 an-hioh-jit8 <BR>Chit jit8 tioh8 hiu lan2 e5 sit <BR>I u7 pi7-pan7 lan2 hoe2-sit. 
  I oe7 chhut-jit8 kap loh8 hou7 <BR>San2-toe7 hou7 I piN3 pui5-thou2 <BR>Sou2 cheng3 ngou2-kok I chiau3-kou3 <BR>M7-bian2 hoan5-lo2 bo5 siu-chou. 
  Lan2 cheng3 tiu7-a2 kap chhau2-chhai3 <BR>Jit8 phak8 hou7 ak toa7 khi2-lai5 <BR>Kam2-sia7 Siong7-te3 chi3 jin5-ai3 <BR>Tioh8 lai5 keng3-pai3 chiah eng-kai. 
  TaN beh tui3 thau5 lai5 kong2-khi2 <BR>Goa2 pe7 sit-beng5 hit tong-si5 <BR>Ou5 Mui5 si7 goa2 sio2 mia5-ji7 <BR>Peng5-khe hiong si7 goa2 pun2-ki. 
  Kong2-khi2 soe3-han3 e5 khou2-cheng5 <BR>Goa2 beh thiat-te2 liam7 hou7 chheng <BR>Goan2 bu2 siN goa2 ti7 soaN-teng2 <BR>Keng-koe3 lak8-chap8-it ni5 cheng5. 
</CL>
<HL>

百週年見證歌 
主後1965年8月第3版 
感謝上帝大恩典 <BR>1百週年白話編 <BR>祈禱上帝無ia3-sian7 <BR>求主賜福講自然。 
常常祈禱無灰心 <BR>救主耶穌beh再臨 <BR>咱信上帝有責任 <BR>靈魂無救m7甘心。 
常常祈禱做戰甲 <BR>咱hou7魔鬼太攪吵 <BR>Beh救同胞著趁早 <BR>驚伊靈魂受枯khoah。 
咱的祈禱著實在 <BR>我有經驗才會知 <BR>聖神kap咱有同在 <BR>招呼引chhoa7人就來。 
咱著常常來祈禱 <BR>囝仔大細攏來學 <BR>主的工程咱著做 <BR>才be7辜負主功勞。 
祈禱的人無興趣 <BR>信主就是ma2-hu-hu <BR>靈魂咱to7緊爭取 <BR>才免陰間hou7火pu5。 
陰間所在真艱苦<BR>萬幸咱有主耶穌 <BR>傳道牧師報咱路 <BR>才免地獄落火湖。 
去赴包車有8隻 <BR>4百外人的數額 <BR>大家to是旅館企 <BR>上帝賜咱真夠額。 
台南實在真正遠 <BR>暗頭坐車到天光 <BR>會友真濟無te3算 <BR>受伊款待真chap8-chng5。 
六早起大禮拜<BR>美國牧師企講台 <BR>台灣傳教大迫害 <BR>咱的福氣tui3伊來。 
禮拜做了著歇睏 <BR>傳道便當提來分 <BR>芎蕉順續分hou7阮 <BR>小食的人to有偆。 
食飽著去運動埕 <BR>講hou7無去的人聽 <BR>電火真濟也有影 <BR>竹仔舖到歸滿埕。 
設備的人真正巧<BR>專用竹仔做椅liau5 <BR>頭尾鉛線提來liau7 <BR>Hou7我be7曉著算條。 
會友大家坐落椅 <BR>青年男女吟聖詩 <BR>牧師真會講道理 <BR>講起著是百週年。 
外國姑娘聯合講 <BR>赴會有三萬外人 <BR>感謝上帝大疼痛 <BR>高山兄姊真濟人。 
牧師講了就迎燈 <BR>會友大家攏進行 <BR>感謝上帝大得勝<BR>公路汽車攏全停。 
全島分做十六隊 <BR>有裝天使真古錐 <BR>1台汽車妝真sui2 <BR>路邊的人看歸堆。 
迎燈未煞我歇睏 <BR>行去學校四界un5 <BR>二層眠床分hou7阮<BR>真濟會友tiam3有偆。 
台南我to m7 bat到 <BR>傳道chhoa7阮伊做頭 <BR>拜堂市內行透透<BR>Kap伊參觀百貨樓。 
新設教會有迎旗<BR>我有kap伊舉1支 <BR>受著大會的好意 <BR>代表的人有領錢。 
第二世紀我六十一 <BR>我teh講話有照實 <BR>想beh印版有消息 <BR>頭尾攏算有三日。 
十八早起來嘉義 <BR>就來宣道社通知 <BR>講起印版的代誌 <BR>順便問伊loa7濟錢。 
伊講算咱1千箍 <BR>價錢m7敢亂亂呼 <BR>求主來開咱的路 <BR>Hou7咱m7敢做糊塗。 
無論印出loa7濟本<BR>提hou7同胞大家分 <BR>咱做聖工盡本份 <BR>咱著救人的靈魂。 
祈禱咱著真扑拼<BR>來起教堂才會成 <BR>飛龍牧師攏有影<BR>我來見證講lin2聽。 
牧師愛設佈道所 <BR>設立長老來招呼 <BR>我心知影去chhoa7路 <BR>傳道先生會招呼。 
十分所在是山頂 <BR>去設拜堂頭1間 <BR>大家歡喜去ia7種<BR>仰望上帝好收成。 
日子teh過目1 nih <BR>我厝禮拜租7年 <BR>禮拜學生坐tiN7-tiN7 <BR>每年人數有加添。 
我厝禮拜真細間<BR>新起拜堂來進行 <BR>祈禱上帝有得勝<BR>會友大家來贊成。 
拜堂實在起真sui2 <BR>四邊有欠牆仔圍 <BR>囝仔石頭提來lui7 <BR>玻璃撞破就克虧。 
卓e5牧師來報阮 <BR>愛傳代代的子孫 <BR>阮用心神做這本 <BR>也愛救人的靈魂。 
拜堂典禮是實在<BR>牧師會友大家來<BR>阮有拜堂真佳哉 <BR>我若無講lin2也知。 
第一世紀印1擺 <BR>有設拜堂這本來<BR>咱有聖神來同在 <BR>大家熱心才應該。 
庄腳會友做be7到 <BR>市內會友企洋樓 <BR>兄姊疼主做會到 <BR>淡薄寄付阮庄頭。 
印版來獻1千箍 <BR>若收beh買紅毛土 <BR>城牆鐵門有堅固 <BR>大概按算二萬箍。 
鄉村拜堂離阮遠<BR>阮也關心禮拜堂<BR>同胞若beh詳細問 <BR>歡迎你來禮拜堂。 
感謝上帝真正疼<BR>祈禱萬項hou7我成 <BR>人人欣慕我好命 <BR>Kap人企起台北城。 
世間萬物會改變 <BR>我主疼咱siong7自然<BR>Beh做物件真利便<BR>免請看日來延chhian5。 
上帝恩典第一大 <BR>來聽我唸見證歌<BR>暝日伊有照顧我 <BR>免受重擔來著磨。 
我愛為主做見證 <BR>頇顢boe7曉講真明 <BR>若是有合你路用 <BR>感謝上帝無時停。 
為主見證我真愛 <BR>M7-bat聖經講boe7來 <BR>我有經驗真濟擺 <BR>無相棄嫌大家來。 
歌仔我是boe7曉唸 <BR>求主智識ka7我添 <BR>後來進步就漸漸<BR>唸若m7著ka7我嫌。 
上帝會暗也會光 <BR>賞賜逐項攏chap8-chng5 <BR>衣、食、住、行咱有ng3 <BR>感謝上帝賜咱物。 
創造萬物到六日 <BR>七日著守安歇日 <BR>這日著休咱的穡 <BR>伊有備辦咱伙食。 
伊會出日kap落雨 <BR>瘦地hou7伊變肥土<BR>所種五穀伊照顧 <BR>M7免煩惱無收租。 
咱種稻仔kap草菜 <BR>日曝雨沃大起來 <BR>感謝上帝至仁愛<BR>著來敬拜才應該。 
今beh對頭來講起 <BR>我父失明hit當時<BR>胡梅是我小名字 <BR>平溪鄉是我本居。 
講起細漢的苦情 <BR>我beh徹底唸hou7清 <BR>阮母生我ti7山頂 <BR>經過六十一年前。 
</HL>