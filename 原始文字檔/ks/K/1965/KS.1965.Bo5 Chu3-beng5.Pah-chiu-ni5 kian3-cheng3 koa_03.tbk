<CL>
  Chian3-cheng goan5-pun2 si7 thiN-i3 <BR>Thiu-khi3 peh-siN3 lang5 kiaN2-ji5 <BR>Phai3 khi3 chian5-soaN3 u7 lang5 si2 <BR>Ka-lai7 pi-siong lam7-lui7 thi5. 
  Hian7-si5 gin2-na2 m7-chai-iaN2 <BR>Boe7-bat kiN3 koe3 boe7-hiau2 kiaN2 <BR>Chiah ku2 thang kong2 chin ho2-mia7 <BR>Pe7-bu2 ka3-si7 lin2 tioh8 thiaN. 
  Khng3 lin2 liat8-ui7 sio2 peng5-iu2 <BR>Bun5-hoa3 hoat-tat8 chin chu7-iu5 <BR>Hak8-bun7 ti3-sek tioh8 gian2-kiu3 <BR>Boe7-hiau2, iang lang5 put chu7-iu5. 
  Kong-hok8 liau2-au7 te7-ji7 ni5 <BR>Soa2 lai5 Sui7-hong choe3 pun3-ki <BR>Hit si5 but8-chu tit8-tit8 khi2 <BR>ChiN5-gun5 toa7-iN5 piN3 soe3-iN5. 
  O-lo2 kam2-sia7 Chu2 e5 thiaN3 <BR>Chiau3-kou3 goan2 seng-khu iong2-kiaN7 <BR>Goan2 kiaN2 tiong2-seng5 ai3 hou7 lang5 chhiaN3 <BR>SaN-chhoa7 soa2 lai5 Tai5-pak siaN5. 
  Goa2 taN ti7 iu3-ti7-hng5 choe3 kang <BR>Chu2-lai7 hiaN-che2 lai5 pang-bang5 <BR>Kam2-sia7 tai7-ke gau5 thiaN3-thang3 <BR>Goa2 bo5 jin7-chin po3-tap lang5. 
  Seng3 Leng5 u7 lai5 kam2-tong7 goa2 <BR>Beh liam7 khoan3-se3 kian3-cheng3 koa <BR>I2-cheng5 goa2 u7 sio kim-choa2 <BR>Sit8-chai7 kan-khou2 bo5 khoaN3-oah8. 
  Ta-ke ta-koaN i lai5 si2 <BR>U7 sio khou3-chiN5 khi3 hou7 i <BR>Ia7 u7 khia7-leng5 kap choe3 ki7 <BR>Iau2 boe7 sin3 Chu2 hit tong-si5. 
  SiN-jit8 kong-tek long2 u7 choe3 <BR>Choe3 khi3 tak8-hang7 chin cheng2-choe5 <BR>Si7 goa2 ti3-piN7 chiah khi2-cheh <BR>Ngou2-siong7 ka7 i pai3 chit8-koeh8. 
  To7-li2 bo5 thiaN goa2 chin gong7 <BR>Chiah tioh8 khi3 hok8-sai7 kui2-ong5 <BR>Hou7 i be5-khi3 lang5 soa3 gong7 <BR>Sin3 Chu2 liau2-au7 chiah cheng-kong. 
  Siong7-te3 bo5 siong7 lang5 m7 pai3 <BR>Giok8-hong5 ke2-put8 lang5 m7 chai <BR>Tai7-ke tioh8 gian2-kiu3 khoaN3-mai7 <BR>Seng3-keng na7 thak8 chiu7 oe7 chai. 
  I2-cheng5 ngou2-siong7 goa2 u7 pai3 <BR>Ti-kong goa2 ia7 chin chiap8-thai5 <BR>Ke-lai7 se3-su7 thai5 saN-pai2 <BR>Choe3-hi3 lau7-jiat8 saN-chiN thai5. 
  Ke-lai7 ti-kong thai5 7 chiah <BR>Tioh8 boe2 ti-thau5 chiah kau3-giah8 <BR>Si3-piN ngou2-siong7 long2 chiau5-sia7 <BR>Sia7 liau2 hiam2 khi3 cho3 khit-chiah8. 
  Ti-kong thai5 choe7 teh phin2-phong2 <BR>Hok8-sai7 ngou7-siong7 chin bo5 thong <BR>SiaN2-su7 goan2 oe7 hiah nih8 gong7 <BR>Chheng-hou TiuN Gi5 si7 thiN-kong. 
  Liah8 choe3 chit hang7 chin iau3-kin2 <BR>Kim-khi3 theh8-khi3 tng3 Lim5 Tin5 <BR>Chhin-chiaN5 peng5-iu2 chhiaN2 kui-tin7 <BR>Long7-hui3 choe7-choe7 sng3 boe7 chin7. 
  Hong5-te3 tui3 thiN chin bo5 le2 <BR>Loan7 hong TiuN Gi5 i chit8 e5 <BR>Hong i kio3 giok8-hong5 siong7-te3 <BR>Peh-siN3 sun7-than3 m7-kaN2 keh8. 
  Chong2-thong2 ia7 sin3 Ki-tok-kau3 <BR>Siong7-te3 chiok-hok i chin gau5 <BR>ChaiN2-iuN7 lin2 oe7 siuN7 boe7 kau3 <BR>Khi3 pai3 ngou2-siong7 m7-tioh8 thau5. 
  Choe3-ki7 lun7-li2 si7 put-hau3 <BR>Long2 si7 kiaN2-sun chiah8 chheN-chhau <BR>Chai7-siN u7 chiah8 chit8-liap8-tau7 <BR>Khah-iaN5 si2-liau2 pai3 ti-thau5. 
  Khng3 lin2 pe7-bu2 tioh8 iu2-hau3 <BR>SaN chio sin3 Chu2 chiah u7 gau5 <BR>Ia5-sou chin-li2 bat oe7 thau3 <BR>Au7-jit8 kiaN2-sun oe7 chhut-thau5. 
  Ang-bou2 tai7-ke tioh8 ho5-ho2 <BR>Iu2-hau3 ke-koaN ke-lai7 ho5 <BR>Na7 u7 sit8-thau5 tai7-ke cho3 <BR>Chiah8 chheng7 kap eng7 bian2 kiaN bo5. 
  Cho3 lang5 kiaN2-ji5 tioh8 hau3-sun7 <BR>HiaN-ti7 hap8-ho5 bok kheng-hun <BR>Iu2-hau3 nng7-ji7 cho3 kun-pun2 <BR>Lau5 ho2 bou5-hoan7 thoan5 kiaN2-sun. 
  Soe3-han3 lau7-bu2 liap8 sai2-jio7 <BR>KiaN lan2 iau-koaN5 chheng7 bo5 sio <BR>Ngou2-gek8 pe7-bu2 lang5 ai3 chhio3 <BR>Hau3-sun7 pe7-bu2 u7 khah tioh8. 
  Kong2-khi2 Teng Lan5 e5 tai7-chi3 <BR>Khou2-tok8 in bu2 thiau3 loh8 pi <BR>It-si5 hoan2-hoe2 i2-keng ti5 <BR>Sun7-soa3 thiau3-loh8 beh kiu3 i 
  Teng Lan5 thiau3 loh8 chui2 liau2-au7 <BR>Kiu3 bo5 in bu2 loan7 chhau-chhau <BR>Chui2-lai7 si3-koe3 chhoe7 thau3-thau3 <BR>Chi2-u7 bong tioh8 chit8-te3 chha5-thau5. 
  Chha5-thau5 theh8 tng2 in chhu3-lai7 <BR>Thi5-lam5 khau3-lui7 chin pi-ai <BR>SaN-tng3 phang5-png7 ka7 i pai3 <BR>Bok8-chu2 goan5-thau5 tui3 hia lai5. 
  In bou2 sim-lai7 bo5 hoaN-hi2 <BR>Khui-chhui3 chhut-siaN chiu7 ma7 i <BR>Chiu3 ma7 Teng Lan5 put hau3-gi7 <BR>Si2 liau2 iu2-hau3 i2-keng ti5. 
  Teng Lan5 i si7 toa7 put-hau3 <BR>Chhin-chhiuN7 thek-siN na2 u7 gau5 <BR>Thoan5-siat bok8-chu2 hou7 lang5 hau3 <BR>Lin2 lai5 oh8 i m7 tioh8 thau5. 
  I2-cheng5 poah8-kiau2 goa2 chin ai3 <BR>Kiau2-tiuN5 siong5-siong5 teh ong2-lai5 <BR>U7 thiaN to7-li2 goa2 chiah kai2 <BR>Beh kong2 kian3-cheng3 hou7 lin2 chai. 
  To7-li2 m7-bat boe7 koe2-piN3 <BR>KaN2 khui kiau2-keng tong lang5 chiN5 <BR>Poah8-kiau2 goa2 ia7 chin ai3 piN3 <BR>Chiah boe7 tit-tioh8 teng5-thau5-siN. 
  To7-li2 u7 beng5 chiah chai-iaN2 <BR>Sim-lai7 hui-siong5 e5 kiaN-hiaN5 <BR>TaN goa2 i2-keng u7 siuN7-tiaN7 <BR>Kiau2-keng m7-kaN2 chham lang5 kiaN5. 
  Seng3 Sin5 kam2-tong7 goa2 choe3-kang <BR>U7 lang5 chhio3 goa2 si7 siau2-lang5 <BR>Kang-chok chit8-lang5 choe3 chit8-hang7 <BR>Tai7-ke sou2 choe3 bo5 saN-tang5. 
  Ha7-leng7 poe5-leng5-hoe7 e5 si5 <BR>Ti7 Koe-lang5 hai2-chui2-ek8 piN <BR>Hit si5 goa2 u7 poah-kang khi3 <BR>Tit-tioh8 chin ho2 e5 ka3-si7. 
  Goa2 tui3 bok8-su Li2 Pang-chan7 <BR>Lah8-chek ka7 i tho2 chit8-ki <BR>Kong2 beh theh8 tng2 thoan5 to7-li2 <BR>Sit8-chai7 long2 bo5 thoan5 poaN3-si. 
  Chio lang5 sin3 Chu2 bo5 chiN5 than3 <BR>Leng5-hun5 bo5 kiu3 sim put-an <BR>Kan-khou2 tioh8-boa5 bian2 oan3-than3 <BR>Sim-koaN khoai3-lok8 chiu7 peng5-an 
  Siong7-te3 beh kiu3 lan2 leng5-hun5 <BR>Ia7 beh chiok-hok lan2 kiaN2-sun <BR>Thian-tong5 hok-khi3 lan2 u7 hun7 <BR>Bian2 loh8 te7-gek8 khi3 tim5-lun5. 
  Se3-kan e5 lang5 chin khou2-chhou2 <BR>Chi2-u7 oa2-kho3 Chu2 Ia5-sou <BR>I beh chhoa7 lan2 kiaN5 thiN-lou7 <BR>Bian2 loh8 te7-gek8 am3-am3 bong. 
  Ia5-sou si7 chi3-ho2 peng5-iu2 <BR>Chai lan2 hoan5-lo2 kap iu-chhiu5 <BR>Kap lan2 kau-poe5 kau3 eng2-kiu2 <BR>Na7 u7 khiam3-kheh tui3 I kiu5. 
  Ia5-sou kio3 lan2 kian5 thiN-lou7 <BR>Bo5-lun7 gui5-hiam2 a2 kan-khou2 <BR>Si5-khek I ka7 lan2 po2-hou7. <BR>Ia5-sou e5 un te7-it toa7 <BR>Hou7 lang5 teng3-si2 I koh-oah8 <BR>Jian5-au7 chiuN7-thiN thiN-teng2 toa3 <BR>Sin3-giong2 Ia5-sou u7 eng2-oah8. 
  Ia5-sou teng3-si2 ti7 sip8-ke3 <BR>Ui7 lan2 choe7-jin5 cheng3 tai7-ke <BR>Thoe3 lan2 choe7-jin5 lai5 siu7 si2 <BR>Siok8-choe7 kong-lo5 kui ti7 I. 
  Thoe3 lan2 teng3 si2 sip8-ke3 teng2 <BR>Lau5-chhut po2-huih soe2 lan2 chheng <BR>TaN lan2 tioh8 oh8 ho2 phin2-heng7 <BR>Chiah oe7 po3-tap I un-cheng5 
  Sin3 Chu2 e5 lang5 u7 hok-khi3 <BR>Lan2 si7 Siong7-te3 e5 kiaN2-ji5 <BR>Thian-tong5 eng2-oan2 lan2 khia7-khi2 <BR>Tioh8 lai5 o-lo2 kam2-sia7 I. 
  Chu2 oe7 i-piN7 kap koaN2-kui2 <BR>Hou7 lan2 kap phaiN2 lai5 li7-khui <BR>Tai7-ke tioh8 thiaN goa2 e5 chhui3 <BR>Boat8-jit8 leng5-hun5 u7 sou2 kui 
  Seng3-keng ka3-si7 tioh8 sit8-heng5 <BR>Lan2 e5 kok-ka chiah oe7 heng <BR>Gim5-si ki5-to2 oe7 tek-seng3 <BR>Goan7 Chu2 po2-siu2 kok ho5-peng5. 
  Sio2-be7 hoaN-hi2 choe3 kian3-cheng3 <BR>Peng5-an khoai3-lok8 sim chin chheng <BR>Long2 bo5 hoan5-lo2 chiah8 chheng7 eng7 <BR>Sin3-kho3 Ia5-sou choe3 kong-eng5.
  Lan2 na2 chhut-goa7 e5 lu2-kheh <BR>Thian-tong5 chiah si7 lan2 chou2-ke <BR>Lu2-kheh chit8-mi5 hioh kheh-koan2 <BR>ThiN-kng khi2-sin bo5 ti5-oan7.
  Tak8-lang5 chhut-si3 khang-chhiu2 lai5 <BR>Ke3-bo5 hu3-kui3 chek chiN5-chai5 <BR>Lan2 tiam3 se3-kan na2 bin5-bang7 <BR>Kau3-be2 long2-chong2 si7 khang-khang.
  Khng3 lin2 liat8-ui7 ho2 peng5-iu2 <BR>Hok-im chin-li2 tioh8 seng5-siu7 <BR>Chu2 beh koh lai5 ngia5-chih li2 <BR>Thang kap Ia5-sou tang5 chiuN7-thiN.
  Goa2 tiam3 ti7 Tai5-pak Bin5-seng lou7 <BR>Nng7-pah ji7-si3 kong2 chheng-chho2 <BR>Sui-jian5 sou2 tiam3 bo5 thang ho2 <BR>ChhiaN2 lin2 tai7-ke lai5 thit-tho5.
</CL>
<HL>

戰爭原本是天意 <BR>抽去百姓人子兒 <BR>派去前線有人死 <BR>家內悲傷lam7淚啼。 
現時囝仔m7知影<BR>Boe7-bat見過boe7曉驚 <BR>Chiah久thang講真好命<BR>父母教示lin2著聽。 
勸lin2列位小朋友 <BR>文化發達真自由 <BR>學問智識著研究<BR>Boe7曉iang人不自由。 
光復了後第二年 <BR>Soa2來瑞芳做畚箕 <BR>Hit時物資直直起 <BR>錢銀大圓便細圓。 
O-lo2感謝主的疼 <BR>照顧阮身軀勇健<BR>阮子長成愛hou7人倩<BR>相chhoa7 soa2來台北城。 
我今ti7幼稚園做工 <BR>主內兄姊來幫忙 <BR>感謝大家gau5疼痛<BR>我無認真報答人。 
聖靈有來感動我 <BR>Beh唸勸世見證歌 <BR>以前我有燒金紙 <BR>實在艱苦無快活。 
大家大官伊來死 <BR>有燒庫錢去hou7伊 <BR>也有企靈kap做忌 <BR>猶未信主hit當時。 
生日功德攏有做 <BR>做去逐項真整齊 <BR>是我致病才khi2-cheh <BR>偶像ka7伊拜一koeh8。 
道理無聽我真憨 <BR>才著去服事鬼王 <BR>Hou7伊迷去人煞憨 <BR>信主了後才精kong。 
上帝無像人m7拜 <BR>玉皇假佛人m7知 <BR>大家著研究看覓 <BR>聖經若讀就會知。 
以前偶像我有拜 <BR>豬公我也真捷thai5 <BR>家內世事thai5三擺 <BR>做戲鬧熱相爭thai5。 
家內豬公thai5 7 隻<BR>著尾豬頭才夠額 <BR>四邊偶像攏chiau5謝 <BR>謝了險去做乞食。 
豬公thai5濟teh品捧 <BR>服事偶像真無通 <BR>啥事阮會hiah nih8憨 <BR>稱呼張儀是天公。 
掠做這項真要緊<BR>金器提去當林藤 <BR>親情朋友請歸陣 <BR>浪費濟濟算boe7盡。 
皇帝tui3天真無禮 <BR>亂封張儀伊1個 <BR>封伊叫玉皇上帝<BR>百姓順趁m7敢keh8。 
總統也信基督教<BR>上帝祝福伊真gau5 <BR>怎樣lin2會想boe7到 <BR>去拜偶像m7著頭。 
做忌論理是不孝<BR>攏是子孫食chheN-chhau <BR>在生有食1粒豆 <BR>較贏死了拜豬頭。 
勸lin2父母著有孝 <BR>相招信主才有gau5 <BR>耶穌真理bat會透 <BR>後日子孫會出頭。 
尪某大家著和好 <BR>有孝家官家內和 <BR>若有穡頭大家做 <BR>食穿kap用免驚無。 
做人子兒著孝順 <BR>兄弟合和莫kheng分 <BR>有孝二字做根本 <BR>留好模範傳子孫。 
細漢老母liap8屎尿 <BR>驚咱枵寒穿無燒 <BR>忤逆父母人愛笑 <BR>孝順父母有較著。 
講起丁蘭的代誌 <BR>苦毒in母跳落埤 <BR>一時反悔已經遲 <BR>順續跳落beh救伊。 
丁蘭跳落水了後 <BR>救無in母亂chhau-chhau<BR>水內四界chhoe7透透 <BR>只有摸著一塊柴頭。 
柴頭提轉in厝內<BR>啼lam5哭淚真悲哀 <BR>三頓捧飯ka7伊拜 <BR>木主源頭tui3 hia來。 
In某心內無歡喜<BR>開嘴出聲就罵伊<BR>就罵丁蘭不孝義 <BR>死了有孝已經遲。 
丁蘭伊是大不孝 <BR>親像畜生哪有gau5 <BR>傳設木主hou7人孝 <BR>Lin2來學伊m7著頭。 
以前博局我真愛 <BR>Kiau2場常常teh往來<BR>有聽道理我才改<BR>Beh講見證hou7 lin2知。 
道理m7-bat boe7改變 <BR>敢開kiau2間tong人錢 <BR>博局我也真愛變 <BR>才boe7得著重頭生。 
道理有明才知影 <BR>心內非常的驚惶 <BR>今我已經有想定 <BR>Kiau2間m7敢參人行。 
聖神感動我做工 <BR>有人笑我是痟人 <BR>工作1人做1項 <BR>大家所做無相tang5。 
夏令培靈會的時 <BR>Ti7基隆海水浴邊 <BR>Hit時我有撥工去 <BR>得著真好的教示。 
我tui3牧師李幫助 <BR>蠟燭ka7伊討1支 <BR>講beh提轉傳道理<BR>實在攏無傳半絲。 
招人信主無錢趁 <BR>靈魂無救心不安 <BR>艱苦著磨免怨嘆 <BR>心肝快樂就平安。 
上帝beh救咱靈魂 <BR>也beh祝福咱子孫 <BR>天堂福氣咱有份 <BR>免落地獄去沉淪。 
世間的人真苦楚 <BR>只有倚靠主耶穌 <BR>伊beh chhoa7咱行天路 <BR>免落地獄暗暗摸。 
耶穌是至好朋友<BR>知咱煩惱kap憂愁<BR>Kap咱交陪到永久 <BR>若有欠缺tui3伊求。 
耶穌叫咱行天路 <BR>無論危險a2艱苦 <BR>時刻伊ka7咱保護。 <BR>耶穌的恩第一大 <BR>Hou7人釘死伊復活 <BR>然後上天天頂toa3 <BR>信仰耶穌有永活。 
耶穌釘死ti7十架 <BR>為咱罪人眾大家 <BR>替咱罪人來受死<BR>贖罪功勞歸ti7伊。 
替咱釘死十架頂 <BR>流出寶血洗咱清 <BR>今咱著學好品行 <BR>才會報答伊恩情。 
信主的人有福氣<BR>咱是上帝的子兒 <BR>天堂永遠咱企起 <BR>著來o-lo2感謝伊。 
主會醫病kap趕鬼 <BR>Hou7咱kap歹來離開<BR>大家著聽我的嘴<BR>末日靈魂有所歸。
聖經教示著實行 <BR>咱的國家才會興 <BR>吟詩祈禱會得勝 <BR>願主保守國和平。 
小妹歡喜做見證 <BR>平安快樂心真清 <BR>攏無煩惱食穿用<BR>信靠耶穌最光榮。 
咱na2出外的旅客 <BR>天堂才是咱祖家<BR>旅客一暝歇客館 <BR>天光起身無遲緩。 
逐人出世空手來<BR>計謀富貴積錢財<BR>咱tiam3世間若眠夢 <BR>到尾攏總是空空。 
勸lin2列位好朋友 <BR>福音真理著承受 <BR>主beh koh來迎接你 <BR>Thang kap耶穌同上天。 
我tiam3 ti7台北民生路 <BR>二百二四講清楚 <BR>雖然所tiam3無thang好 <BR>請lin2大家來thit-tho5。 
</HL>