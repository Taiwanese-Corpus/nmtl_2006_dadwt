<CL>
  Bo5 koh hoai5-gi5 ka-ki7, <BR>  TaN goa2 oe7-hiau2 sia2-ji7, <BR>  Eng7 thong2-ti7-chia2 khoaN3-bo5 e5 A B C <BR>  Chun-giam5 kiah8 ti7 chhiu2--nih, <BR>  Bin5-chok8 bun5-hak8 e5 ki-chioh8 taN thiap8-khi2, <BR>  Tui3 goan2 chit-tai7. 
  Bo5 lang5 koh khoaN3-khin <BR>  Chou2-sian thoan5-loh8 e5 bo2-gi2. <BR>  Ia7 boe7 koh liah8 goan2 cho3 <BR>  Su2-cheng5 si5-tai7 e5 pou7-chok8 (tribe). <BR>  Pah-goa7-ni5 Tiong-kok tng2 boe7-koe3 se-hoa3, <BR>  Kau3 goa2 sin-chiuN7, teh beh tit-chiaN5. 
  Pi2 kiam3 khah lai7 e5 li7-khi3, kiah8-khi2, <BR>  Seng koah goa2 the2-lai7 e5 Tiong-kok tok8-liu5, <BR>  Chit8-to chit8-to, <BR>  Chhiat-tng7 ku7 te3-kok e5 kin. (sinew/root) 
  Toa7-thiaN3 koe3--khi3, <BR>  Ku7 e5 Tai5-oan5 tng7-khui3, <BR>  Sin e5 Tai5-oan5 beh chhut-si3. 
  (Tai5-bun5-thong-sin3 te7 63 ki5, 1999 ni5 4 goeh8) 
</CL>
<HL>

無koh懷疑家己， <BR>今我會曉寫字， <BR>用統治者看無e5 A B C <BR>尊嚴kiah8 ti7手--nih， <BR>民族文學e5基石今疊起， <BR>Tui3阮這代。 
無人koh看輕 <BR>祖先傳落e5母語。 <BR>也boe7 koh掠阮做 <BR>史前時代e5部族（Tribe)。 <BR>百外年中國轉boe7過西化， <BR>到我身上，teh beh得成。 
比劍較利e5利器，kiah8起， <BR>先割我體內e5中國毒瘤， <BR>一刀一刀， <BR>切斷舊帝國e5根。 
大痛過--去， <BR>舊e5台灣斷氣， <BR>新e5台灣beh出世。 
（台文通訊第63期，1999年4月） 
</HL>