<CL>
  Goan2 tau chhu3-piN u7 chit8-e5, lang5-lang5 kio3 i Kam-chia3-peh. <BR>  Kin-ni5 tu2 koe3 lak8-chap8 hoe3, cho3 lang5 sim-sek bo5 teh[te3] chhoe7. <BR>  Sui-jian5 chiah8 kah chhui3-chhiu peh8, iu5-goan5 chin ai3 kong2 chhio3-khoe. <BR>  Chng lai7 bo5-lun7 toa7 kap se3, tak8-e5 kap lang5 ho2 cho3-hoe2. 
  Tu2-tu2 chhin-chhiuN7 i e5 mia5, Tai5-oan5 chhut e5 ho2 kam-chia3. <BR>  Chit8-ki m7 bian2 loa7-choe7 chiN5, pou7 jip8 chhui3 lai7 siang-thau5 tiN. <BR>  Thian-seng chit8-hu3 toa7 na5-au5, lang5 iau2 boe7 kau3 siaN seng kau3. <BR>  I ti7 teng2-chhu3 teh pho3-tau7, e7-chhu3 thong lang5 chai liau2-liau2. 
  Goan2 tau chhu3-piN u7 chit8-e5, lang5-lang5 kio3 i Kam-chia3-peh. <BR>  Kin-ni5 tu2 koe3 lak8-chap8 hoe3, sin-khu iong2-kiaN7 bo5 teh[te3] chhoe7. <BR>  Sui-jian5 thau5-mng5 u7 khah se, kong2-oe7 na2 chun2 houN chui2-le5. <BR>  Bo5-lun7 peh koan5 a2 peh ke7, kha-chhiu2 bo5 su siau3-lian5-ke. 
  Li2 u7 tai7-chi3 lai5 chhoe7 i, cho3 oe7 kau3 e5 m7 bat si5. <BR>  Chhu3-teng2 phoa3-khang hou7 teh tih, chit8-pai2 pau li2 ho2-li7-li7. <BR>  Gin2-a2 tng2-chiaN5 ho2 io-chhi7, i u7 pi3-hng chit8-toa7-tui. <BR>  Siau3-lian5 loan5-ai3 peN7-siuN7-si, chhoe7 i khui-thiah sim-hoe khui. 
  Goan2 tau chhu3-piN u7 chit8-e5, lang5-lang5 kio3 i Kam-chia3-peh. <BR>  Kin-ni5 tu2 koe3 lak8-chap8 hoe3, cho3 lang5 song2-khoai3 bo5 teh[te3] chhoe7. <BR>  Sui-jian5 ke-hoe2 bo5 loa7 choe7, put-si5 to7 teh chhiaN2 lang5-kheh. <BR>  Teng2-jit8 in sun tu2 cho3 “Moa2-goeh8”, kin-a2-jit8 to7 siuN7 beh cho3 “Tou7-che3.” 
  Lang5 mng7 kong2:“Lin2 sun na2 oe7 hiah gau5 toa7.” <BR>  I in3 kong2: “Kin2 cho3-cho3-le3 kin2 khuiN3-oah8! <BR>  Mih8-kiaN7 chhian-ban7 m7 thang khng3, khng3 ku2 chu7-jian5 oe7 chhau3-sng. <BR>  Chheng-chheng-le3 he7 tiam3 pak-tou2 lai7, <BR>  Beh si2 ma7 to7 cho3 pa2-kui2 chiah thang kng khi3 tai5!”
(Tai5-oan5 Kau3-ho37 Kong-po3 te7 2083 ki5, 1992 ni5 1 goeh8)
</CL>
<HL>

阮兜厝邊有一個，人人叫伊甘蔗伯。 <BR>今年tu2過六十歲，做人心適無teh[te3] chhoe7。 <BR>雖然食kah嘴鬚白，猶原真ai3講笑詼。 <BR>庄內無論大kap細，逐個kap人好做伙。 
Tu2-tu2親像伊e5名，台灣出e5好甘蔗。 <BR>一支m7免偌濟錢，哺入嘴內雙頭甜。 <BR>天生一副大嚨喉，人iau2未到聲先到。 <BR>伊ti7頂厝teh pho3-tau7,下厝通人知了了。 
阮兜厝邊有一個，人人叫伊甘蔗伯。 <BR>今年tu2過六十歲，身軀勇健無teh[te3] chhoe7。 <BR>雖然頭毛有較疏，講話那準houN水螺。 <BR>無論peh懸抑peh低，腳手無輸少年家。 
你有代誌來chhoe7伊，做會到--e5 m7 bat辭。 <BR>厝頂破空雨teh滴，一擺包你好離離。 <BR>囡仔轉成好io飼，伊有秘方一大堆。 <BR>少年戀愛病想思，chhoe7伊開拆心花開。 
阮兜厝邊有一個，人人叫伊甘蔗伯。<BR>今年tu2過六十歲，做人爽快無teh[te3] chhoe7。 <BR>雖然家伙無偌濟，不時to7 teh請人客。 <BR>頂日in孫tu2做滿月，今仔日to7想beh做度晬。 
人問講：「Lin2孫哪會hiah gau5大？」 <BR>伊應講：「緊做做--le3,緊快活！ <BR>物件千萬m7 thang囥，囥久自然會臭酸。 <BR>清清--le3下tiam3腹肚內， <BR>Beh死ma7 to7做飽鬼才thang扛去埋！」 
（台灣教會公報第2083期，1992年1月） 
</HL>