<CL>
  Iam7-joah8 e5 saN-goeh8 thiN, <BR>  tah-sim e5 kiam5-sip-bi7, <BR>  sui5 hong phiau-ti7 bo5-u7 chhiu7-bok8 jia ng2 e5 hai2-kiN5. <BR>  tng pek lang5 e5 joah8-khi3, <BR>  joah8 kah lian5 hai2-chiau2 ia7 chau2 khi3 bih; <BR>  tui3 lin2 lai5 kong2, cho3-iam5 e5 lang5 ah! <BR>  seng-oah8 tu2-tu2 chiah khai-si2. 
  Ti7 cheng7-bek8 e5 se3-kai3, <BR>  tak8-jit8 bin7 tui3 bu5-gian5 e5 toa7-hai2; <BR>  ti7 bo5-sek e5 am3-mi5, <BR>  kou-chip ka7 sim e5 chu-bi7 siaN2-lang5 chai. <BR>  chi2-u7 thau5-teng2 e5 koe-leh8, <BR>  chhiu2-tiong e5 thou5-pe5, <BR>  tiam7-tiam7 poe5 lin2 pe5 chhut chit8-phian3 siam2 kng e5 thiN-te7. 
  Tng sin-khu e5 jiat8 koaN7, <BR>  oaN7 cho3 chit8-liap8 chit8-liap8 na2 chiN e5 peh8-soa; <BR>  ti7 Tai5-oan5 se-lam5 e5 hai2-hoaN7, <BR>  gim5 chhut hit-siu2 Phoan5-kou2 i2-lai5 chiu7 u7 e5 si-koa; <BR>  chit8-e5 u7 bi7 e5 sia7-hoe7, <BR>  tui3 hia chiam7-chiam7 lai5 siN-thoaN3. 
  (Tai5-oan5 Kau3-hoe7 Kong-po3 te7 2091 ki5, 1992 ni5, 3 goeh8) 
  (Gan5 Sin3-seng Tai5-gi2 Bun5-hak8 soan2, 2002 ni5 Chin-peng5 Khi3-giap8 Chhut-pan2) 
</CL>
<HL>

炎熱e5三月天， <BR>貼心e5鹹濕味， <BR>隨風飄ti7無有樹木遮影e5海墘。 <BR>當迫人e5熱氣， <BR>熱kah連海鳥也走去bih；<BR>對 lin2來講，做鹽e5人ah！ <BR>生活tu2-tu2 才開始。 
Ti7靜默e5世界， <BR>逐日面對無言e5大海； <BR>Ti7無色e5暗暝， <BR>孤寂咬心e5滋味啥人知。 <BR>只有頭頂e5 瓜笠， <BR>手中e5塗耙， <BR>恬恬陪lin2 耙出一片閃光e5天地。 
當身軀e5熱汗， <BR>換做一粒一粒若晶e5白沙； <BR>Ti7台灣西南e5海岸， <BR>吟出hit首盤古以來就有e5詩歌； <BR>一個有味e5社會， <BR>Tui3 hia漸漸來生湠。 
（台灣教會公報第2091期，1992年3月） 
（顏信星台語文學選，2002年真平企業出版） 
</HL>