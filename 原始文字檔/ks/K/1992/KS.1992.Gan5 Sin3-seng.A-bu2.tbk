<CL>
  A-bu2! Si7 li2 e5 siang-chhiu2, <BR>  kam-goan7 pang3 he7 se3-kan e5 hiong2-siu7; <BR>  ti7 bu5-ti e5 soe3-goat8, <BR>  chhoa7 goan2 keng-koe3 jin5-seng teng5-teng5 e5 am3-liu5. 
  A-bu2! Si7 li2 e5 chheng-chhun, <BR>  kam-goan7 oaN7 lai5 moa2-bin7 e5 jiau5-hun5; <BR>  ti7 sun5-bang7 e5 lou7-tiong, <BR>  chan7 goan2 peng3-chhut na2 hong5 chhit-chhai2 e5 pin-hun. 
  Jit8-chi2 koaN2 jit8-chi2, <BR>  loa7-choe7 hoaN-hi2, koe3-gan2 hun5-ian. <BR>  Teng-leng5 koh teng-leng5, <BR>  loa7-choe7 iu-khou2, chhim bai5 sim-tian5. 
  Seng-oah8 chhin-chhiuN7 chit8-tiau5 bu5-heng5 e5 so2-lian7, <BR>  chiong li2 e5 bak8-sai2 kap goan2 e5 seng5-chiu7 kat sio-lian5. <BR>  A-bu2! Goan2 bo5 lat8 thang chiong kong-im seh8 to3-tng2, <BR>  teng5-sin ui7 li2 phah-khui soe3-goat8 e5 toa7-mng5. 
  Chi2-u7 khun2-kiu5 Siong7-te3, <BR>  hou7 li2 e5 thiaN3, <BR>  chhin-chhiuN7 cheng3-chi2 ia7 to3 thou2-te7; <BR>  chit8-lou7 lai5 khui-hoe. 
  (Tai5-oan5 Kau3-hoe7 Kong-po3 te7 2097 ki5, 1992 ni5, 5 goeh8) 
  (Gan5 Sin3-seng Tai5-gi2 Bun5-hak8 soan2, 2002 ni5 Chin-peng5 Khi3-giap8 Chhut-pan2)
</CL>
<HL>

阿母！是你e5雙手， <BR>甘願放下世間e5享受； <BR>Ti7無知e5歲月， <BR>Chhoa7阮經過人生層層e5暗流。 
阿母！是你e5青春， <BR>甘願換來滿面e5皺痕； <BR>Ti7尋夢e5路中， <BR>贊阮迸出若虹七彩e5繽紛。 
日子趕日子， <BR>偌濟歡喜，過眼雲煙。 <BR>叮嚀koh叮嚀， <BR>偌濟憂苦，深埋心田。 
生活親像一條無形e5鎖鍊， <BR>將你e5目屎kap阮e5成就結相連。 <BR>阿母！阮無力thang將光陰seh8倒轉， <BR>重新為你扑開歲月e5大門。 
只有懇求上帝， <BR>Hou7你e5疼， <BR>親像種子ia7倒土地； <BR>一路來開花。 
（台灣教會公報第2097期，1992年5月） 
（顏信星台語文學選，2002年真平企業出版） 
</HL>