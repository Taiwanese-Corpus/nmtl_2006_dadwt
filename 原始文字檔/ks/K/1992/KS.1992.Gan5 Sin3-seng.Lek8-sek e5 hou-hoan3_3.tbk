<CL>
  Kang-tiuN5 e5 ian-tang5 kui-ni5-thang3-thiN chheng3 ou-ian, <BR>  Peh8-chhat8 kap kim-koan5 iu7 koh khou3-toa3 kat sio-lian5, <BR>  ThiN ia7 phian3, te7 ia7 phian3, <BR>  Phian3 kah hong-hun5 pian3 sek, jit8-goat8 sit kng-beng5. 
  Tai7-te7 teh thi5-khau3, <BR>  Khau3 kong2 gu5 iuN5 m7 chiah8 chhau2. <BR>  San-ho5 teh thi5-khau3, <BR>  Khau3 kong2 kong-im be7 to3-lau5. 
  Ke-lou7, hai2-kiN5, chhan5-hoaN7, chun3-kau, <BR>  Lek8-sek e5 hou-hoan3, <BR>  SiaN siaN kha3 sim-thau5, <BR>  Na7 beh koh an2-ni hoaiN5-jip8-chau3, chhia-pun3-tau2, <BR>  Cha2-ban7 <BR>  Lan2 e7 u7 chhu3 chhoe7 bo5 tau. 
  (Tai5-oan5 Kau3-hoe7 Kong-po3 te7 2115 ki5, 1992 ni5, 9 goeh8) 
  (Gan5 Sin3-seng Tai5-gi2 Bun5-hak8 soan2, 2002 ni5 Chin-peng5 Khi3-giap8 Chhut-pan2) 
</CL>
<HL>

工場e5煙筒歸年thang3天chheng3烏煙， <BR>白賊kap金權又koh褲帶結相連， <BR>天也騙，地也騙， <BR>騙kah風雲變色，日月失光明。 
大地teh啼哭， <BR>哭講牛、羊m7食草。 <BR>山河teh啼哭， <BR>哭講光陰be7倒流。 
街路、海墘、田岸、圳溝， <BR>綠色e5呼喚， <BR>聲聲kha3心頭， <BR>若beh koh an2-ni橫入灶、車糞斗， <BR>早慢 <BR>咱會有厝chhoe7無兜。 
（台灣教會公報第2115期，1992年9月） 
（顏信星台語文學選，2002年真平企業出版） 
</HL>