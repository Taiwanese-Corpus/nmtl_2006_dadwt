<CL>
  ek8 
  Ti7 chit e5 se3-kan, siong7 ho2 e5 tai7-chi3 si7 sim2-mih8? <BR>  Eng7 hoaN-hi2 e5 sim lai5 ke-thiN ni5-hoe3, <BR>  Chin ai3 choe3-kang, chong2-si7 chi2-u7 hioh-khun3 na7-tiaN7, <BR>  Chin ai3 kong2-oe7, chong2-si7 chi2-u7 tiam7-tiam7, 
  Ti7 sit-bang7 e5 si5, koh siN-chhut ng3-bang7, <BR>  Sun7-than3, an-cheng7, poe7 ka-ki7 e5 sip8-ji7-ke3, <BR>  KhoaN3-kiN3 siau3-lian5-lang5 u7 cheng-sin5 teh kiaN5 Siong7-te3 e5 lou7, bo5 oan3-tou3, <BR>  SiuN7 beh thoe3 lang5 choe3-kang, put-ju5 khiam-pi hou7 lang5 hok8-sai7, 
  Sui-bong2 Ng2-chiaN2 boe7-thang hok8-sai7 lang5, iah tioh8 chhin-chhiat, un-jiu5 ... <BR>  Ni5-lau7 e5 tang7-taN3 si7 Siong7-te3 sou2 siuN2-su3 e5. <BR>  Chit-e5 chiah-nih ku7 e5 sim, koh chit8-pian3 ka7 i soe2 chheng-khi3, <BR>  Che si7 ui7-tioh8 beh khi3 hit-e5 chin-sit8 e5 chou2-ke. 
  Chiong chit-e5 kap se3-kan kiat-lian5 e5 so2-lian7, <BR>  Chit8-chat, chit8-chat ka7 i thau2-khui, <BR>  Che si7 ho5-teng2 ui2-tai7 e5 kang ah, <BR>  Na7-si7 li2 e5 sim-sin5 boe7-thang koh choe3 sim2-mih8, 
  Chiu7 chi2-u7 khiam-pi chiap-siu7 lah. <BR>  Siong7-te3 siong5-siong5 chiong hit-e5 siong7-ho2 e5 lau5 ti7 lou7-boe2, chiu7-si7 ki5-to2. <BR>  Li2 e5 siang-chhiu2 boe7-thang koh choe3 sim2-mih8, <BR>  Chong2-si7 li2 oe7-thang hap8-chiong2, tit8-kau3 choe3-au7 e5 si5, 
  Ui7-tioh8 sou2-u7 sou2-thiaN3 e5 lang5 tui3 Siong7-te3 kiu5-tho2 un-hui7. <BR>  Tng i2-keng phau2-chau2 eng3-kai phau2-chau2 e5 lou7-cham7, <BR>  Ti7 lim5-chiong e5 bin5-chhng5 teng2, li2 oe7 thiaN-kiN3 u7 siaN an2-ni kong2: <BR>  “ Lai5 ah! goa2 chi3-ho2 e5 peng5-iu2 ah, goa2 bo5 pang3-sak li2. “ 
  (Tai5-oan5 Kau3-hoe7 Kong-po3 te7 2124 ki5, 1992 ni5, 11 goeh8) 
</CL>
<HL>

譯 
Ti7這個世間，上好e5代誌是甚mih？ <BR>用歡喜e5心來加添年歲， <BR>真ai3做工，總是只有hioh睏na7-tiaN7， <BR>真ai3講話，總是只有恬恬， 
Ti7失望e5時，koh生出向望， <BR>順趁、安靜、背家己e5十字架， <BR>看見少年人有精神teh行上帝e5路，無怨妒， <BR>想beh替人做工，不如謙卑hou7人服事， 
雖罔軟chiaN2 boe7-thang服事人，亦著親切、溫柔 .... <BR>年老e5重擔是上帝所賞賜--e5。 <BR>這個chiah-nih舊e5心，koh一遍ka7伊洗清氣， <BR>Che是為著beh去hit個真實e5祖家。 
將這個kap世間結連e5鎖鍊， <BR>一節、一節ka7伊thau2開， <BR>Che是何等偉大e5工ah， <BR>若是你e5心神boe7-thang koh做甚mih， 
就只有謙卑接受lah。 <BR>上帝常常將hit個上好--e5留ti7路尾，就是祈禱。<BR>你e5雙手boe7-thang koh做甚mih， <BR>總是你會thang合掌，直到最後e5時， 
為著所有所疼e5人tui3上帝求討恩惠。 <BR>當已經跑走應該跑走e5路站， <BR>Ti7臨終e5眠床頂，你會聽見有聲an2-ni講： <BR>「來ah！我至好e5朋友ah，我無放sak你。」 
（台灣教會公報第2124期，1992年，11月） 
</HL>