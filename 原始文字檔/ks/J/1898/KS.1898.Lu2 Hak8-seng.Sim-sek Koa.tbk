<CL>
  Sim-sek Koa 
  E7-mng5 Lu2-oh8 e5 Hak8-seng 
  1. Khi2-thau5 khang-khang bo5 thiN-toe7, <BR>Chhin-chhiuN7 ou-am3 moa2 si3-koe3, <BR>Sam-ui7 it-the2 chin Chu2-chaiN2, <BR>Seng3-sin5 un7-tong7 ti7 hi2-lai7. 
  2 .Chu2-chaiN2 e5 mia5 Ia5-ho5-hoa, <BR>Chi3-seng3 chi3-chun chi3 koaiN5-toa7, <BR>Peng3 bo5 khi2-thau5 bo5 lou7-be2, <BR>PiN5-piN5 eng2-eng2 cho3 Siong7-te3. 
  3. ThiN-toe7 ban7-mih8 I chhong3-cho7, <BR>Kong2 u7 hit-ho7 chiu7 hit-ho7, <BR>Thau5-jit8 Siong7-te3 kong2 tioh8 kng, <BR>Chiu7 hun cha2-khi2 kap e5 hng. 
  4.Ji7-jit8 cho7 thiN ho7 kiong-chhong, <BR>Hou7 teng2-e7 chui2 bo5 saN-thong, <BR>SaN-jit8 hun chui2 kap ta-toe7, <BR>Hoat-siN chhiu7-bak8 kap chhai3-soe. 
  5. Si3-jit8 chhong3-cho7 jit8 geh8 chhiN, <BR>Lai5 hun jit8-mi5 tiaN7 si5 ni5, <BR>Gou7-jit8 cho7 chiau2 kap hi5-pih, <BR>SoaN-chiuN7 u7 chiau2 hai2 u7 hi5. 
  6. Lak8-jit8 cho7 siu3 liok8-thiok thang5, <BR>Kiam cho7 lam5-lu2 kok chit-lang5, <BR>Chhit-jit8 ban7-mih8 long2 chiau5-pi7, <BR>Siong7-te3 an-hioh su3 hok-khi3. 
  7. Lam5 si7 thou5 chhong3 mia5 A-tong, <BR>Siong7-te3 pun5 khi3 chiu7 chiaN5 lang5, <BR>Koh hou7 A-tong ho2-khun3 khi3, <BR>Thiu i hiap8-e7 kut chit8-ki. 
  8. Cho7 chiaN5 hu7-jin5 mia5 Ha7-oa, <BR>SaN-chan7 liau7-li2 tang5 tioh8-boa5, <BR>Seng3-cheng5 long2 tang5 Siong7-te3 khoan2, <BR>Toe7-chiuN7 ban7-mih8 hou7 in koan2. 
  9.Hou7 in kiat chiaN5 choe3 ang-bou2, <BR>Lai5 choe3 ban7-lang5 e5 si2-chou2, <BR>Tiam3 ti7 Ai-tian5 lok8-hng5 lai7, <BR>SaN-kang7 kou3-siu2 kap cheng3-chai. 
  10. Hng5-lai7 ke2-chi2 ku3 in chiah8, <BR>Chi2 kim3 chit8-chang5 chiu7 kau3-giah8, <BR>Hit-chang5 ke2-chi2 si7 siaN2-ho7? <BR>Chiu7-si7 hun-piat sian7-ok ko2. 
  11. Hu7-jin5 tai7-seng siu3 kui2 be5, <BR>Chio ang tang5 chiah8 gek8 Siong7-te3, <BR>Hoan7-choe7 pian3-phaiN2 chiah tioh8 si2, <BR>KoaN2-chhut lok8-hng5 sit hok-khi3. 
  12. A-tong siu7 hoat8 tioh8 kan-khou2, <BR>Thoa-boa5 chiah thang pa2 pak-tou2, <BR>Ha7-oa siu7 hoat8 kan-khou2 siN, <BR>Lian5-lui7 au7-tai7 long2 an2-ni. 
  13. Si2-chou2 gek8-beng7 li7 Siong7-te3, <BR>Au7-tai7 toa3 choe7 lai5 chhut si3, <BR>KiaN5 phaiN2 pai3 put8 pai3 bok8-chu2, <BR>Long2 tioh8 tim5-lun5 loh8 im-hu2. 
  14. Seng3 Pe7 Siong7 mt3e si toa7-un, <BR>Ai3 kiu3 cheng3-lang5 bian2 tim5-lun5, <BR>Chhe khian2 Seng3-kiaN2 lai5 kiu3-se3, <BR>Ka7 lang5 koe2 hoe2 kui ThiN-pe7. 
  15. Seng3-kiaN2 Ia5-sou kiu3-se3 Chu2, <BR>Tau5-thai Iu5-thai3 chai7-sek-lu2, <BR>The3 lang5 kiaN5 gi7 siu2 hoat-tou7, <BR>The3 lang5 siu7 si2 khui oah8-lou7. 
  16. Thoan5-to7 i-piN7 koaN2-tiok8 kui2, <BR>Pian3 piaN2 hoah8 hong kiaN5 hai2-chui2, <BR>Koh oah8 si2-lang5 kiaN5 ki5-su7, <BR>Hian2-beng5 I si7 kiu3-se3 Chu2. 
  17.Iu5-thai3 sin-su7 bo5 in-toaN, <BR>Ka2-bu5 Chu2 hoan2 liah8 sang3 koaN, <BR>Kiau-so cheng3-lang5 long2 saN2-te3, <BR>Kiong5-kiu5 teng3 Chu2 sip8-ji7-ke3. 
  18. PhaiN2-lang5 siat-ke3 hai7 Kiu3-chu2, <BR>Tu2 chiaN5 Siong7-te3 kiu3 lang5 su7, <BR>Lan2 lang5 tui3 Chu2 kan-khou2 si2, <BR>Hou7 sia5 khun2-pak8 thang thoat-li7. 
  19.Ia5-sou si2-liau2 tai5 loh8 bong7, <BR>SaN-jit8 koh-oah8 chhut chioh8-tong7, <BR>Koh-oah8 siap-jit8 tiam3 toe7-bin7, <BR>Ka3-si7 hak8 mseng3 kian-kou3 sin3. 
  20.Au7-lai5 che7 hun5 koh chiuN7-thiN, <BR>Gou7-pah goa7 lang5 tang5 khoaN3-kiN3, <BR>ThiN-teng2 chhut-siaN po3 in chai, <BR>Boat8-jit8 Kiu3-chu2 beh koh-lai5. 
  21.Hit-si5 thiN, toe7, lang5, pian3-oaN7, <BR>Si2 e5 koh-oah8 siu7 sim2-phoaN3, <BR>Ho2 chiuN7 thian-tong5 hiong2 hok-khi3, <BR>PhaiN2 loh8 te7-gek8 eng2-oan2 si2. 
  22.TaN khng3 cheng3-lang5 hoan2-hoe2 choe7, <BR>Pai3 put8 phaiN2-tai7 long2 tioh8 koe2, <BR>Bo5 liah8 koe2-phaiN2 choe3 kan-lan5, <BR>Khun2-kiu5 Seng3-sin5 I oe7 chan7. 
  23.Sin3-kho3 Ia5-sou chiu7 tit kiu3, <BR>Keng3-pai3 Siong7-te3 u7 pi3-iu7, <BR>Sui-jian5 tiam3 ti7 chit se3-kan, <BR>Sin-khu kan-khou2 sim peng5-an. 
  24.Cha2 am3 poah-kang thak8 Seng3-keng, <BR>M7-thang the-si5 kong2 bo5 eng5, <BR>Seng3-keng li7-ek put-chi2 toa7, <BR>Ka2 lang5 oh8 ho2 tit eng2-oah8 . 
  25.Lak8-jit8 khun5-kin2 se3-kan su7, <BR>Chhit-jit8 an-hioh chiau3 kui-ku2, <BR>Gim5-si le2-pai3 thiaN to7-li2, <BR>Boe7 beng5 tioh8 kiu5 Chu2 chi2-si7 . 
  26.Tak8-hang7 tai7-chi3 long2 thang kiu5, <BR>Hap8 Chu2 chi2-i3 oe7 seng5-chiu7, <BR>Siong7-te3 un-tian2 si7 pian7-pian7, <BR>Chhim-sin3 chiu7 oe7 khoaN3 hian7-hian7 . 
  27.Siong7-te3 na7 thiaN lan2 ki5-to2, <BR>Hou7 lan2 e7 tit tak8-hang7 ho2, <BR>Tioh8 po3 lang5 chai lai5 chhin-kun7, <BR>Hian2-beng5 lan2 sim u7 kam2-un. 
  28.Hoan7 u7 thiaN-kiN3 e5 to7-li2, <BR>Tu2-tioh8 peng5-iu2 tioh8 kong2-khi2, <BR>Pun2-sin kiaN5 ho2 cho3 bou5-iuN7, <BR>Chhin-chhiuN7 kng-teng chio3 lou7-chiuN7. 
  29.In2-chhoa7 chhin-peng5 kau3 pai3-tng5, <BR>Hou7 in chai Chu2 kong-lo5 chng5, <BR>SaN-kap hok8-sai7 chin Siong7-te3, <BR>Kiam thiaN3 se3-kan cheng3 tai7-ke . 
  30.Na7 an2-ni kiaN5 Chu2 hoaN-hi2, <BR>Bian2 kiaN chhio3 me7 u7 hok-khi3, <BR>Ke3-ong2 liau2-au7 oe7 chiuN7 thiN, <BR>Eng5-kng chun-kui3 ban7-ban7 ni5. 
  (Tai5-oan5 Hu2-siaN5 Kau3-hoe7-po3 te7 154 koan3, 1898 ni5 1 geh8) 
</CL>
<HL>

心適歌 
廈門女學e5學生 
1.起頭空空無天地， <BR>親像烏暗滿四界， <BR>三位一體真主宰， <BR>聖神運動ti7 喜內。 
2.主宰e5名耶和華， <BR>至聖至尊至懸大， <BR>並無起頭無路尾， <BR>平平永永做上帝。 
3.天地萬物伊創造， <BR>講有hit 號就hit 號， <BR>頭日上帝講著光， <BR>就分早起kap e昏。 
4. 2日造天ho7穹蒼， <BR>Hou7頂下水無相通， <BR>3日分水kap礁地， <BR>發生樹木kap菜蔬。 
5. 4日創造日月星，<BR>來分日暝定時年， <BR>5 日造鳥kap魚鱉， <BR>山上有鳥海有魚。 
6. 6日造獸六畜虫， <BR>兼造男女各1人， <BR>7 日萬物攏齊備，<BR>上帝安歇賜福氣。 
7.男是土創名亞當， <BR>上帝pun5去就成人， <BR>Koh hou7 亞當好睏去， <BR>抽伊脅下骨1枝。 
8.造成婦人名夏娃， <BR>相贊料理tang5著磨， <BR>性情攏tang5上帝款， <BR>地上萬物hou7 in管。 
9.Hou7 in結成做翁某， <BR>來做萬人e5始祖， <BR>Tiam3 ti7 伊甸樂園內， <BR>相共顧守kap種栽。 
10.園內果子ku3 in食，<BR>只禁1欉就到額， <BR>Hit 欉果子是啥號？<BR>就是分別善惡果。 
11.婦人代先受鬼迷， <BR>招翁同食逆上帝， <BR>犯罪變歹才著死， <BR>趕出樂園失福氣。 
12.亞當受罰著艱苦， <BR>拖磨才thang 飽腹肚， <BR>夏娃受罰艱苦生， <BR>連累後代攏an2-ni。 
13.始祖逆命離上帝， <BR>後代toa3罪來出世， <BR>行歹拜佛拜木主， <BR>攏著沈淪落陰府。 
14.聖父上帝施大恩， <BR>Ai3救眾人免沈淪， <BR>差遣聖子來救世， <BR>Ka7人改悔歸天父。 
15 .聖子耶穌救世主， <BR>投胎猶太在室女， <BR>替人行義守法度， <BR>替人受死開活路。 
16.傳道醫病趕逐鬼， <BR>變餅喝風行海水， <BR>復活死人行奇事， <BR>顯明伊是救世主。 
17.猶太紳士無因端，<BR>假誣主反掠送官， <BR>iau唆眾人攏相te3, <BR>強求釘主十字架。
18.歹人設計害救主， <BR>Tu2成上帝救人事，<BR>咱人tui3 主艱苦死， <BR>Hou7邪綑縛thang 脫離。 
19.耶穌死了tai5落墓， <BR>3日koh活出石洞， <BR>復活siap日tiam3 地面，<BR>教示學生堅固信。 
20.後--來坐雲koh上天， <BR>500外人同看見，<BR>天頂出聲報in知，<BR>末日救主beh koh來。 
21.Hit時天、地、人，變換， <BR>死--e5 koh活受審判， <BR>好上天堂享福氣， <BR>歹落地獄永遠死。 
22.今勸眾人反悔罪， <BR>拜佛歹代攏著改，<BR>無掠改歹最艱難， <BR>懇求聖神伊會贊。 
23.信靠耶穌就得救， <BR>敬拜上帝有庇祐， <BR>雖然tiam3 ti7 這世間， <BR>身軀艱苦心平安。 
24.早暗撥工讀聖經， <BR>M7-thang 推辭講無閒， <BR>聖經利益不止大， <BR>教人學好得永活。 
25. 6日勤緊世間事， <BR>7 日安歇照規矩， <BR>吟詩禮拜聽道理， <BR>Boe7明著求主指示。 
26.逐項代誌攏thang 求， <BR>合主旨意會成就， <BR>上帝恩典是便便， <BR>深信就會看現現。 
27.上帝若聽咱祈禱， <BR>Hou7咱會tit逐項好， <BR>著報人知來親近， <BR>顯明咱心有感恩。 
28.凡有聽--見e5道理， <BR>Tu2著朋友著講起，<BR>本身行好做模樣， <BR>親像光燈照路上。 
29.引chhoa7 親朋到拜堂， <BR>Hou7 in知主功勞全， <BR>相kap服事真上帝， <BR>兼疼世間眾逐家。 
30.若an2-ni 行主歡喜， <BR>免驚笑罵有福氣， <BR>過往了後會上天， <BR>榮光尊貴萬萬年。 
(台南府城教會報第154卷，1898年1月) 
</HL>