<CL>
  Khou2-taN2 chham2-kek8 e5 ai-gu2 
  Si2 kiaN2 e5 si5 : 
  1.Iau5-thian tong7-te7 e5 chham2-keng2, <BR>  Put-ti gui5-ki chai7 bak8-cheng5; <BR>  Khou2-keng2 boe7 kau3 e5 tai7-seng, <BR>  Hoeh-meh8 si-soaN3 lan5 po3 beng5. 
  2.Sim bang5 loan7-loan7 oh tit kong2, <BR>  Hut-jian5 chham2 siaN kau3 thian-tong5; <BR>  Pi-koan chham2-keng2 am3 bong-bong, <BR>  Ai-ai kio3-kio3 loan7-loan7 chong5. 
  3.SiuN7 tioh8 sit8-chai7 chin thang kiaN, <BR>  Kho2-lin5 se3-kiaN2 e5 chham2 siaN; <BR>  Chham2 siaN tit8-thau3 kau3 thiN-siaN5, <BR>  Kiu3-chu2 chhoa7 i bian2 kiaN-hiaN5. 
  4.Kiu3-chu2 chhun-chhiu2 lai5 khan khi3, <BR>  KiaN-hiaN5 giau5-gi5 siau bo5-khi3; <BR>  IuN5-ko Seng3-siaN5 kng bo5 pi2, <BR>  Kim-siaN5 bian2-liu5 kham tit ti3. 
  5.Se3-chiuN7 hian7 tiam3 e5 kiaN2-ji5, <BR>  M7-thang tang7-bin5 bo5 keng2-chheN2; <BR>  KhoaN3 kau3 chit-si5 e5 gui5-ki, <BR>  Put-ti lian5 kau3 to3 hiuN-li2. 
  6.Kau3-si5 Kiu3-chu2 chhiuN5 toa7 hong, <BR>  PhaN3-chhek phe7-a2 chiuN7 poaN3-khong; <BR>  Hit-si5 phaN3-chhek bo5 oe7 kong2, <BR>  Chi2-u7 tengchhek7 hou7 Chu2 pong7. 
  7.IuN5-ko Seng3-siaN5 sui2 bo5 pi2, <BR>  Choe7 koa3 la5-sam5 oh-tit khi3; <BR>  Kiu3-chu2 po2-hoeh se2 kau3 li7, <BR>  Kho3 I chiu7 e7, bian2 ian5-ti5. 
  8.Leng5-hun5 chheng-khi3 toe3 Ia5-sou, <BR>  Sin3-kho3 Kiu3-chu2 kiaN5 toa7 pou7; <BR>  Chheng-lian5 kiaN2-ji5 sim bo5 ou, <BR>  Kiu3-chu2 chiap-chiuN7 chi3 seng3-sou2. 
  9.SiuN7-tioh8 kiaN2-ji5 sim-thau5 sng, <BR>  Se3-kan m7-si7 lao7 eng5-kng; <BR>  I ti7 se3 han3 thiaN khou2-khng3, <BR>  Kau3 Chu3 bin7-cheng5 ku2 tng5-tng5. 
  10.Se3-chiuN7 gui5-ki, tioh8 kip8 si5, <BR>  Choan5-sim kho3 Chu2 boh8 ian5-ti5; <BR>  Se3-chiuN7 khou2-keng2 moa2-moa2 si7, <BR>  Kiu3-chu2 kap goan2 eng2 bo5 li7. 
  11.Khng3 lin2 chheng-lian5 kin2-sin7 thiaN, <BR>  M7-thang an-sim, cho3 bo5-iaN2; <BR>  Se3-kan ho7-hok bo5 khak-tiaN7, <BR>  Sin3-kho3 Kiu3-chu2 tioh8 phap-piaN3. 
  (Tai5-oan5 Kau3-hoe7 Kong-po3 te7 600 koan3, 1935 ni5 3 geh8) 
</CL>
<HL>

苦膽慘極e5哀語 
死子e5 時： 
1.搖天動地e5慘境， <BR>不知危機在目前； <BR>苦境boe7 到e5代先， <BR>血脈絲線難報明。 
2.心茫亂亂oh tit 講， <BR>忽然慘聲到天堂；<BR>悲觀慘境暗bong-bong， <BR>哀哀叫叫亂亂chong5。 
3.想著實在真thang 驚， <BR>可憐細子e5慘聲； <BR>慘聲直透到天城， <BR>救主chhoa7 伊免驚惶。 
4.救主chhun手來牽--去， <BR>驚惶giau5 疑消無--去； <BR>羊羔聖城光無比， <BR>金城冕旒堪tit 戴。 
5.世上現tiam3 e5子兒， <BR>M7-thang 重眠無警醒； <BR>看到這時e5危機， <BR>不知連到to3鄉里。 
6.到時救主chhiuN5大風， <BR>冇粟 稗仔 上半筐；<BR>Hit 時冇粟無話講， <BR>只有teng7 粟hou7 主磅。 
7.羊羔聖城sui2 無比， <BR>罪過la5-sam5 oh-tit 去； <BR>救主寶血洗到離， <BR>靠伊就會，免延遲。 
8.靈魂清氣toe3 耶穌， <BR>信靠救主行大步； <BR>青年子兒心無烏， <BR>救主接上至聖所。 
9.想著子兒心頭酸， <BR>世間m7 是偌榮光； <BR>伊ti7 細漢聽苦勸， <BR>到主面前久長長。 
10.世上危機，著及時， <BR>全心靠主莫延遲； <BR>世上苦境滿滿是， <BR>救主kap阮永無離。 
11.勸lin2 青年謹慎聽，<BR>M7-thang 安心，做無影； <BR>世間禍福無確定，<BR>信靠救主著扑拼。 
(台灣教會公報第600卷，1935年3月) 
</HL>