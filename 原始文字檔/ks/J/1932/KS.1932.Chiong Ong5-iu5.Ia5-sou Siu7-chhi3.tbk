<CL>
  Ia5-sou Siu7-chhi3 
  （Tiau7 eng7 “Save by grace,” chok- khek-chia2 Geo, c Stebbins.） 
  1.Seng3 Sin5 chhoa7 Ia5-sou kau3 khong3-ia2, <BR>  Ti7-hia si3-chap8 mi5-jit8 kim3-chiah8; <BR>  Mou5-kui2 lai5 chhi3 Siong7-te3 Seng3-kiaN2, <BR>  Kio3 I eng7 chioh8-thau5 piN3 choe3 piaN2; <BR>  Ia5-sou in3 kong2, lang5 e5 oah8-mia7, <BR>  M7-na7 oa2-kho3 chit khoan2 e5 piaN2; <BR>  Chi2-kho3 Siong7-te3 sou2 chhut e5 Oe7, <BR>  Siong7-te3 i2-goa7 bo5 lang5 oe7 choe3. 
  2.Te7-ji7 pai2, Mou5-kui2 koh chin3-cheng5, <BR>  Chhoa7 Chu2 kau3 Seng3-siaN5 e5 tian7-teng2; <BR>  Kong2 I na7-si7 Siong7-te3 e5 KiaN2, <BR>  Tui3 tian7-teng2 tio5-loh8 ia7 bian2-kiaN; <BR>  Ia5-sou in3 kong2, boh8-tit chhi3 Chu2, <BR>  In-ui7 Seng3-keng u7 ki3 chit8 ku3; <BR>  Mou5-kui2 u7 si5 oe7 in2 Seng3-keng, <BR>  Chu2 in2-khi2 pat8-chat lai5 tek-seng3. 
  3.Te7-saN pai2, Mou5-kui2 hian2 chhiu2-toaN7, <BR>  Chhoa7 Ia5-sou kau3 kek8-koan5 e5 soaN; <BR>  Eng7 tak8 kok eng5-hoa5 lai5 in2-iu2, <BR>  Kong2 na7 pai3 goa2 chiu7 kau Li2 chhiu2; <BR>  Ia5-sou in3 kong2, Sat-tan3 the3-khi3, <BR>  Lun7 Chu2 Siong7-te3 li2 tioh8 pai3 I; <BR>  Mou5-kui2 iu2-hek8 long2 bo5 seng5-kong, <BR>  Jian5-au7 thiN-sai3 chiu7 lai5 keng3-hong7. 
  4.Siong7-te3 e5 KiaN2 Ia5-sou Ki-tok, <BR>  Mou5-kui2 chin ai3 I hoan7 choe7-ok; <BR>  Ho5-hong3 sin3 e5 lang5 ti7 kim-se3, <BR>  Eng-kai the5-hong5 in e5 khui2-ke3; <BR>  Ia5-sou i2-keng khah-iaN5 Mou5-kui2, <BR>  Lan2 oa2-kho3 I chiu7 bian2 kiaN-ui3; <BR>  Tai7-ke na7 ki3-tit chit chan5 su7, <BR>  Kap Mou5-kui2 kau-chian3 chiu7 bian2-su. 
  (Tai5-oan5 Kau3-hoe7 Kong-po3 te7 571 koan3, 1932 ni5 10 geh8) 
</CL>
<HL>

耶穌受試 
（調用「Save by grace,」作曲者Geo,c Stebbins） 
1.聖神chhoa7 耶穌到曠野， <BR>Ti7 hia 40暝日禁食； <BR>魔鬼來試上帝聖子，<BR>叫伊用石頭變做餅； <BR>耶穌應講：人e5活命， <BR>M7-na7 倚靠這款e5餅； <BR>只靠上帝所出e5話，<BR>上帝以外無人會做。 
2.第2擺，魔鬼koh進前， <BR>Chhoa7 主到聖城e5殿頂； <BR>講伊若是上帝e5子， <BR>Tui3殿頂tio5 落也免驚； <BR>耶穌應講：莫tit 試主， <BR>因為聖經有記1句； <BR>魔鬼有時會引聖經， <BR>主引起別節來得勝。 
3.第3擺，魔鬼顯手段， <BR>Chhoa7耶穌到極懸e5山； <BR>用逐國榮華來引誘， <BR>講若拜我就交你手； <BR>耶穌應講：撒旦退--去， <BR>論主上帝你著拜伊； <BR>魔鬼誘惑攏無成功， <BR>然後天使就來敬奉。 
4.上帝e5子耶穌基督， <BR>魔鬼真愛伊犯罪惡； <BR>何況信e5人ti7 今世，<BR>應該提防in e5詭計； <BR>耶穌已經較贏魔鬼， <BR>咱倚靠伊就免驚畏； <BR>大家若記tit 這層事， <BR>Kap魔鬼交戰就免輸。 
(台灣教會公報第571卷，1932年10月) 
</HL>