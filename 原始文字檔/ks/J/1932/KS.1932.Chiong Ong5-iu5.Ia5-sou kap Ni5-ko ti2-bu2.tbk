<CL>
  Ia5-sou kap Ni5-ko ti2-bu2 
  （Tiau7 eng7 “Guide”, chok-khek-chia2 si7 M. M. Wells）. 
  1.U7 chit8 am3-mi5 Ni5-ko-ti2-bu2, <BR>  Choan-kang lai5 kau3 Ia5-sou kui3-hu2; <BR>  Seng5-jin7 I si7 tui3 Siong7-te3 lai5, <BR>  U7 koan5-leng5 thang kiu3 se3-kai3; <BR>  Ia5-sou kong2 lang5 bo5 teng5-thau5-siN, <BR>  Siong7-te3 e5 kok chiu7 boe7 khoaN3-kiN3. 
  2.Ni5-ko-ti2-bu2 boe7-oe7 li2-kai2, <BR>  Liah8 choe3 tioh8 koh jip8 bu2-thai-lai7; <BR>  Chu2 kong2 na7 tui3 Sin5 lai5 siN, <BR>  Chiu7 Siong7-te3 kok chiah oe7 khoaN3-kiN3; <BR>  Ai3 jip8 Siong7-te3 kok lai5 hoaN-hi2, <BR>  Tioh8 chun-than3 Kiu3-chu2 e5 ka3-si7. 
  3.Chu2 sui-bong2 phi3-ju7 toe7 chiuN7 su7, <BR>  Iau2-ku2 u7 lang5 m7-chai i3-su3; <BR>  Sou2-i2 na7 kong2 thiN-teng2 e5 tai7, <BR>  Chiu7 koh-khah choe7 lang5 boe7-oe7 chai ; <BR>  Mou5-se ku2-khi2 choa5 ti7 khong3-ia2, <BR>  Chiu7-si7 piau2-beng5 Chhu2 e5 sin5-jiah. 
  4.Siong7-te3 siuN2-su3 tok8-siN e5 KiaN2, <BR>  Kang3-seng choe3 lang5 che si7 u7 iaN2; <BR>  U7 sin3 e5 lang5 m7-bian2 tim5-lun5, <BR>  Ia5-sou beh chin2-kiu3 i leng5-hun5; <BR>  ThiN Pe7 chin thiaN3-thang3 lan2 jin5-lui7, <BR>  Tioh8 chhut toa7 siaN o-lo2 pai3-kui7. 
  (Tai5-oan5 Kau3-hoe7 Kong-po3 te7 569 koan3, 1932 ni5 8 geh8) 
</CL>
<HL>

耶穌kap尼哥底母 
（調用「Guide」，作曲者是M. M. Wells） 
1.有一暗暝尼哥底母， <BR>專工來到耶穌貴府； <BR>承認伊是tui3 上帝來， <BR>有權能thang 救世界；<BR>耶穌講人無重頭生， <BR>上帝e5國就boe7 看見。 
2.尼哥底母boe7 會理解， <BR>掠做著koh入毋胎內； <BR>主講若tui3 神來生，<BR>就上帝國才會看見； <BR>Ai3入上帝國來歡喜， <BR>著尊趁救主e5教示。 
3.主雖罔譬喻地上事， <BR>Iau2-ku2有人m7 知意思； <BR>所以若講天頂e5事， <BR>就koh較濟人boe7 會知； <BR>摩西舉起蛇ti7 曠野， <BR>就是表明主e5神蹟。 
4.上帝賞賜獨生e5子， <BR>降生做人che 是有影； <BR>有信e5人m7 免沈淪， <BR>耶穌beh 拯救伊靈魂；<BR>天父真疼痛咱人類， <BR>著出大聲o-lo2拜跪。 
(台灣教會公報第569卷，1932年8月) 
</HL>