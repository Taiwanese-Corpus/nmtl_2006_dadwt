<CL>
  Ia5-sou kap Sat-ma2-li7-a e5 hu7-jin5-lang5 
  （Tiau7 eng7 “Take my life,” chok-khek- chia2 Wm. B. Bradbury.） 
  1.Ia5-sou keng-ke3 Sat-ma2-li7-a, <BR>  Kun7 ti7 Iok-sek e5 toe7 Su7-ka; <BR>  Ti7-hia u7 Nga2-kok e5 chui2-chiN2, <BR>  Chu2 kiaN5 lou7 sian7, che7 ti7 chiN2 piN; <BR>  Hak8-seng jip8 siaN5 boe2 chiah8 e5 si5, <BR>  Kan-ta chhun Chu2 ti7-hia ka-ki7; <BR>  Ai3 thoan5 to7-li2 hou7 hiah e5 lang5, <BR>  Chiu7 than3 ki-hoe7 liam5-piN choe3 kang. 
  2.Sat-ma2-li7-a e5 hu7-jin5-lang5, <BR>  Beh chhiuN7 chui2 toa3 pan5 kap chui2-thang2; <BR>  Ia5-sou ai3 eng7 chui2 choe3 bun7-toe5, <BR>  Sou2-i2 tui3 i tho2 chui2 chit8 poe; <BR>  Hu7-jin5 kong2 lin2 goan2 bo5 ong2-lai5, <BR>  SiaN2-su7 tui3 goa2 thoch2ui e5 tai7; <BR>  Chu2 kong2 na7 lun7 Siong7-te3 e5 un, <BR>  Chiu7 bo5 hun lin2 goan2 long2 u7 hun7. 
  3.Hu7-jin5 bo5 beng5 chit e5 i3-gi7, <BR>  Chiu7 eng7 choe7-choe7 oe7 lai5 mng7 i ; <BR>  Lou7-be2 sin3 I si7 sian-ti lang5, <BR>  Chiah mng7 keng3-pai3 Siong7-te3 chit hang7; <BR>  Chu2 kong2 Siong7-te3 chiu7-si7 chin Sin5, <BR>  Seng5-sit8 pai3 I bian2 eng7 chiN5-gin5; <BR>  Koh mng7 li2 si7 Bi2-sai3-a mah, <BR>  In3 kong2 chiau3 li2 e5 oe7 si7 lah. 
  4.Hak8-seng boe2 mih8 lai5 tui3 chhi7-koe, <BR>  KhoaN3-kiN3 Chu2 teh kap i kong2-oe7, <BR>  Sim7-koaN hoan2-tng2 siN-khi2 giau5-gi5, <BR>  Choan5-jian5 m7-chai Chu2 ai3 kiu3 i ; <BR>  Hu7-jin5 liam5-piN jip8 siaN5 po3-iong5, <BR>  Cheng3-lang5 thiaN i kong2 hoaN-hi2 chiong5; <BR>  Tai7-ke jin7 I chin si7 Ki-tok, <BR>  Sin3 I cheng3-lang5 un2 jip8 thian-kok. 
  (Tai5-oan5 Kau3-hoe7 Kong-po3 te7 568 koan3, 1932 ni5 7 geh8) 
</CL>
<HL>

耶穌kap撒馬利亞e5婦人人 
（調用「Take my life」，作曲者Wm. B. Bradbury） 
1.耶穌經過撒馬利亞， <BR>近ti7 約瑟e5地Su7-ka; <BR>Ti7-hia 有雅各e5水井， <BR>主行路sian7,坐ti7 井邊； <BR>學生入城買食e5 時， <BR>Kan-ta chhun主ti-hia家己； <BR>Ai3傳道理hou7 hiah-e5 人， <BR>就趁機會liam5-piN做工。 
2.撒馬利亞e5婦人人， <BR>Beh chhiuN7 水toa3 瓶kap水桶； <BR>耶穌ai3用水做問題， <BR>所以tui3 伊討水1杯； <BR>婦人講lin2 阮無往來， <BR>啥事tui3 我討水e5事； <BR>主講若論上帝e5恩， <BR>就無分lin2 阮攏有份。 
3.婦人無明這個意義， <BR>就用濟濟話來問伊； <BR>路尾信伊是先知人， <BR>才問敬拜上帝這項； <BR>主講上帝就是真神， <BR>誠實拜伊免用錢銀； <BR>Koh問你是彌賽亞mah， <BR>應講照你e5 話是lah。 
4.學生買物來tui3 市街，<BR>看見主teh kap伊講話； <BR>心肝反轉生起giau5 疑， <BR>全然m7 知主ai3救伊； <BR>婦人liam5-piN入城報揚， <BR>眾人聽伊講歡喜從； <BR>逐家認伊真是基督，<BR>信伊眾人穩入天國。 
(台灣教會公報第568卷，1932年7月) 
</HL>