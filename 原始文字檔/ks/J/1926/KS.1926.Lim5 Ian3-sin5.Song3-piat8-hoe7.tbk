<CL>
  Song3-piat8-hoe7 
  Ti7 1925 au7 Chhun-kui3 Tiong-hoe7 e5 si5 ,u7 phai3 Ko Kim-seng Bok8-su kap phi2-jin5 siat-hoat ka7 Pa Phok-su7 song3-piat8 ; sou2-it2? kin-ni5 1 goeh8 1 jit8 ngo2-au7 6 tiam2 , ti7 Sin5-hak8-hau7 kang2-tng5 cho3 tiuN5- sou2 , u7 Khui ian5-siah8 , chhiaN2 chap8-goa7 lang5 cho3-phoaN7 . Tiong-kan ia7 u7 cho3 tam7-poh8 u5-heng3 , chhin-chhiuN7 chhut teng-chhai ,chou3 Han3-gak8 , ho7 tai7-ke saN-kap hoaN-hi2 . Phi2-jin5 koh cho3 chit8-chhiu2 song3-piat si , un5-un5 . 
  1. Sian-siN hong7-chhe li7 ko3-thou2 <BR>  Koe3-lai5 Tai5-oan5 siu7 kan-kho2, <BR>  Po3-to7 hou7 lang5 bo5 hoaN-hi2, <BR>  Phoah chhou seng-khu, chin chhau3-bi7. 
  2. Sian-siN bo5 liah8-cho3 chin ki5 , <BR>  Ui7 Chu2 leng5-jiok8 si7 hok-khi3 ; <BR>  In-ui7 peh-siN3 sim chin chhian2 , <BR>  Ai3 oh8 Kiu3-chu2 lai5 sia3-bian2. 
  3. Thoan5 kau3 ka3-oh8 keng-koe3 ku2 , <BR>  Go7-chap8 it ni5 chiaN5 lek8-su2 . <BR>  Tu2-tioh8 hu-jin5 cha2 koe3-si3 , <BR>  ToaN-sin cho3 kang bo5 sit-chi3. 
  4. Chhit-chap8-peh hoe3 chheng lo2-ong , <BR>  Kui3-the2 iu5-goan5 si7 kian7-khong , <BR>  Ti3-hui7 chhiong-chiok chin cheng-eng , <BR>  Thang kap Ka-lek8 sio pi2-pheng7. 
  5. Chit-pang jim7-ki5 i2-keng kau3 , <BR>  To3-khi3 Eng-kok ti7 in tau , <BR>  Ki5-kiu5 Siong7-chu2 saN hu5-chou7 , <BR>  Goan7 peng5-an keng-koe3 chui2-lo7. 
  6. Hioh-khun3 an-jian5 chit8-ni5 ku2 , <BR>  Tioh8 lai5 Hok-kian3 koh boa5-bu2 , <BR>  Hoan7-ek8 Ku7-iok e5 Seng3-keng , <BR>  Li7-ek sin3-tou5 kang2 ban7-chheng. 
  (Tai5-oan5 Kau3-hoe7-po3 Te7 491 ho7, 1926 ni5 2 geh8) 
</CL>
<HL>

送別會 
Ti7 1925後春季中會e5時，有派高金生牧師佮鄙人設法ka7 巴牧師送別，所以ti7今年一月一日午後6點，ti7神學校講堂做場所，有開筵席，請10外人做伴，中間也有做淡薄餘興，親像出燈猜，做漢樂，hou7逐家相佮歡喜，鄙人koh做一手送別詩，云云。 
1.先生奉差離故土， <BR>過來台灣受艱苦， <BR>佈道hou7人無歡喜， <BR>潑chhou身軀，真臭味。 
2. 先生無掠做真奇， <BR>為主凌辱是福氣， <BR>因為百姓心真淺， <BR>Ai3學救主來赦免。 
3. 傳教教學經過久， <BR>51年誠歷史， <BR>抵著夫人早過世， <BR>單身做工無失志。 
4. 78歲稱老翁， <BR>貴體猶原是健康， <BR>智慧充足真精英，<BR>Thang佮Ka-lek8相比並。 
5. 這pang 任期已經到， <BR>倒去英國ti7 in 兜， <BR>祈求上主相扶助， <BR>願平安經過水路。 
6. 歇睏安然一年久， <BR>著來福建koh磨bu2 ， <BR>翻譯舊約e5聖經， <BR>利益信徒講萬千。 
(台灣教會報第491號，1926年2月) 
</HL>