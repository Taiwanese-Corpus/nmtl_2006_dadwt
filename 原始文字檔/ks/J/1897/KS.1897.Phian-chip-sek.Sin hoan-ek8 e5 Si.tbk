<CL>
  Sin hoan-ek8 e5 Si 
  1.Ia5-sou si5-siong5 ti7 goa2 sin-piN, <BR>  Sit8-chai7 thiaN3 goa2 kau3 kek8, <BR>  Cheng5-goan7 li7-khui thiN-teng2 hu3-kui3, <BR>  Kou3 goan2 se3-kiaN2 chin7-lek8. 
  2.Li e5 bin7-mau7 eng5-kng chhan3-lan7, <BR>  Kin7-oa2, goa2 khoaN3 be7 kiN3, <BR>  Sui-bong2 se3-siaN kap goa2 kong2-oe7, <BR>  Goa2 thiaN long2 bo5 jip8 hiN7. 
  3.Chu2 Li2 e5 chhiu2 kin7 oa2 ti7 goa2, <BR>  Hian2-chhut chu5-pi thiaN3-thang3, <BR>  Chhin-chhiuN7 pe7-bo2 ai3 khan se3-kiaN2, <BR>  Hou7 goa2 e7-tit chiaN5 lang5. 
  4. Ti7 goa2 sim-lai7 si7 Li2 teh toa3, <BR>  Chan7 goa2 iaN5-koe3 tui3-tek8, <BR>  Goa2 thiaN3 Siong7-te3 ka-ti7 e7 chai, <BR>  Chu2 e5 jin5-ai3 bu5-kek8. 
  5.Siat-su2 cha2-am3 kui7-loh8 ki5-to2, <BR>  Kap Li2 kau-poe5 kiu5 in, <BR>  Seng3-sin5 khia7-khi2 ti7 goa2 sim-lai7, <BR>  Kan-cheng3 Kiu3-chu2 chhin-kin7. 
  6.Chiu7-kin7 Siong7-te3 hit-si5 Kiu3-chu2, <BR>  The3 goa2 pek-chhiat ki5-to2, <BR>  Goa2 khun3 loh8 bin5 Ia5-sou eng2-chhiN2, <BR>  Kou3 goa2 peng7 bo5 hoan5-lo2. 
  (Tai5-oan5 Hu2-siaN5 Kau3-hoe7-po3 te7 149 koan3, 1897 ni5 8 geh8) 
  Sin hoan-ek8 e5 Si 
  1.Se3-kiaN2 chu7-hoe7 tioh8 khiam-pi, <BR>  Chiu7-kin7 lan7 Chu2 o-lo2 I, <BR>  Chu2 Ia5-sou chi3-chun chi3-seng3, <BR>  Lan2 tioh8 khian5-sim lai5 kiong-keng3. 
  2.Lan2 sim-koaN tioh8 siau3-liam7 Chu2, <BR>  Iah8 siuN7 Thian-tong5 kek8 hu3-ju7; <BR>  Lan2 kha sou2 kiaN5, chhiu2 sou2 cho3, <BR>  Hou7 i teh khoaN3 thang o-lo2. 
  3.Eng5-kng chhan3-lan7 toa7 Chu2-chaiN2 <BR>  KhoaN3 I se3-kiaN2 tak8 hang7 chai, <BR>  Cha2-am3 sou2 siuN7 e5 sim-liam7, <BR>  Hou7 I seng2-chhat lai5 koe3-giam7. 
  4.Kiu5 Li2 sia3-choe7, koh si-in, <BR>  Chan7 goan2 jit8-jit8 oaN7 cho3 sin: <BR>  Chhoa7 goan2 kiaN5-lou7 kau3 ThiN-siaN5, <BR>  O-lo2 chheng-hou Chu2 toa7-mia5. 
  (Tai5-oan5 Hu2-siaN5 Kau3-hoe7-po3 te7 151 koan3, 1897 ni5 10 geh8) 
</CL>
<HL>

新翻譯e5詩 
1.耶穌時常ti7 我身邊， <BR>實在疼我到極， <BR>情願離開天頂富貴， <BR>顧阮細子盡力。 
2.你e5 面貌榮光燦爛， <BR>近倚，我看be7 見， <BR>雖罔細聲kap我講話， <BR>我聽攏無入耳。 
3.主你e5 手近倚ti7 我，<BR>顯出慈悲疼痛，<BR>親像父母愛牽細子， <BR>Hou7 我會tit成人。 
4.Ti7 我心內是你teh toa3, <BR>贊我贏過對敵， <BR>我疼上帝家己會知， <BR>主e5仁愛無極。 
5.設使早暗跪落祈禱， <BR>Kap 你交陪求恩， <BR>聖神企起ti7 我心內， <BR>干證救主親近。 
6.就近上帝hit 時救主，<BR>替我迫切祈禱。 <BR>我睏落眠耶穌永醒， <BR>顧我並無煩惱。 
(台灣府城教會報第149卷，1897年8月) 
新翻譯e5詩 
1.細子聚會著謙卑， <BR>就近咱主o-lo2伊， <BR>主耶穌至尊至聖， <BR>咱著虔心來恭敬。 
2.咱心肝著數念主， <BR>亦想天堂極富裕； <BR>咱腳所行，手所做， <BR>Hou7 伊teh 看thang o-lo2。 
3.榮光燦爛大主宰，<BR>看伊細子逐項知， <BR>早暗所想e5心念， <BR>Hou7 伊省察來過驗。 
4.求你赦罪，koh施恩，<BR>贊阮日日換做新； <BR>Chhoa7 阮行路到天城， <BR>o-lo2稱呼主大名。 
(台灣府城教會報第151卷，1897年10月) 
</HL>