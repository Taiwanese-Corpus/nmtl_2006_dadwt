<CL>
  Long7-tong7-chu2 Koa 
  1. Phi3-ju7 toa7-hiaN kap sio2-ti7 <BR>  Sio2-ti7 sim-koaN ai3 saN-li7 <BR>  Ai3 pun hun7-lai7 e5 ke-giap8 <BR>  M7 kap pe7-hiaN u7 kau-siap8 
  2. Hian2-beng5 che2 kiaN2 toa7 put-hau3 <BR>  M7 than3 lau7-pe7 e5 ke-kau3 <BR>  Lau7-pe7 ti3-hui7 khng3 un-jiu5 <BR>  Chhut chai7 che2 kiaN2 khi3 phiau-liu5 
  3. Ke-giap8 pun-liau2 siuN7 phaiN2-si3 <BR>  Sou2-i2 m7-kaN2 kin2-kin2 khi3 <BR>  M7-ku2 heng5-li2 khoan2 che5 pe7 <BR>  Bian2-kiong2 pai3-piat8 chiu7 saN-li7 
  4. Chiu7 kau3 iN7-pang khi3 khia7-khi2 <BR>  Kau-poe5 peng5-iu2 chin hoaN-hi2 <BR>  Tiam3 hia khia7-khi2 bo5 hoat-tou7 <BR>  ChiN5-chai5 ke-giap8 oh po2-hou7 
  5. Chiah8-chheng7 koe3-thau5 kap chiu2-chui3 <BR>  Sou2 pun ke-giap8 ti-chin7 hui3 <BR>  Tu2-tioh8 ti7 hia toa7 ki-hng <BR>  ChiaN3 chai kan-khou2 taN kau3-mng5 
  6. Chiu7 oa2 chit8-lang5 lai5 chi2-ki <BR>  Hit-lang5 kah I khi3 chhi7 ti <BR>  Tak8-tng3 sou2-chiah8 bo5 kau3-giah8 <BR>  Chiu7 chiong tau7-khak koh lai5 chiah8 
  7. Tau7-khak chhou-chhou oh-tit pou7 <BR>  SiuN7-tioh8 bak8-sai3 na2 loh8-hou7 <BR>  Hut-jian5 hoan2-hoe2 siuN7-tioh8 pe7 <BR>  Chiu7 kong2 goan2 chhu3 kang chin che7 
  8. TaN tioh8 kin2-kin2 tng2 hiuN-li2 <BR>  ChiaN3 bian2 toa7 chia go7 beh si2 <BR>  M7-ku2 tek-choe7 thiN kap pe7 <BR>  TaN tioh8 long2-chong2 ka7 pe7 chhe7 
  9. Goa2 taN sit8-chai7 chin put-te7 <BR>  Kiu5 li2 hou7 goa2 cho3 kang-ge7 <BR>  Liam5-piN oat8-thau5 chiu7 to3-tng2 <BR>  SaN-li7 iau3-ku2 u7 hiah hng7 
  10.Lau7-pe7 khoaN3-kiN3 hoat chu5-pi <BR>  Kin2-kin2 chau2 khi3 pho7 the chim <BR>  Hit-si5 thau5-mng5 piN3 chiau2-siu7 <BR>  Sin-chheng7 phoa3-noa7 phah kat-kiu5 
  11.ChiaN3-chhiu2 kiah koaiN2 phaiN7 ka-chi3 <BR>  To3-chhiu2 jiau3 chiuN7 thau5 tam3-chi3 <BR>  Lau7-pe7 khoaN3-liau2 bo5 siu7-khi3 <BR>  Sim-koaN hoan2-tng2 the tek-i3 
  12.Che2 kiaN2 hoan2-hoe2 jin7 put-si7 <BR>  Lau7-pe7 poaN3-ku3 bo5 chek-pi7 <BR>  Hoan-hu3 lou5-pok8 kin2 hoe5-ke <BR>  Theh8 saN chhiu2-chi2 i2-kip8 e5 
  13.Chiu7 thai5 gu5 siat ian5-siah8 <BR>  Tai7-ke hoaN-hi2 tioh8 lai5 chiah8 <BR>  In-ui7 che7 kiann2 pun2 si7 si2, <BR>  Kai-chai3 koh oah8 thang hoaN-hi2 
  (Tai5-lam5 Kau3-hoe7-po3 Te7 366 koan3, 1915 ni5 9 geh8) 
</CL>
<HL>

浪蕩子歌 
1.譬喻大兄佮小弟， <BR>小弟心肝ai3相離， <BR>Ai3分份內e5家業 <BR>M7 佮父兄有交涉。 
2. 顯明che子大不孝， <BR>M7 趁老父e5家教； <BR>老父智慧勸溫柔， <BR>出在che子去飄流。 
3. 家業分了想歹si3, <BR>所以m7 敢緊緊去， <BR>M7-ku2行李款齊備， <BR>勉強拜別就相離。 
4. 就到異邦去企起， <BR>交陪朋友真歡喜， <BR>Tiam3 hia企起無法度， <BR>錢財家業難保護。 
5. 食穿過頭佮酒醉， <BR>所分家業it盡廢， <BR>抵著ti7 hia大饑荒， <BR>ChiaN3 知艱苦今到門。 
6. 就倚一人來止饑， <BR>Hit人教伊去飼豬， <BR>逐頓所食無夠額， <BR>就將豆殼koh來食。 
7. 豆殼粗粗難得哺， <BR>想著目屎若落雨， <BR>忽然反悔想著父， <BR>就講阮厝工真濟。 
8. 今著緊緊轉鄉里，<BR>ChiaN3免toa3 chia餓beh 死，<BR>M7-ku2得罪天佮父， <BR>今著攏總ka7 父chhe7。 
9. 我今實在真不te7 ， <BR>求你hou7我做工藝， <BR>Liam5-piN越頭就倒轉， <BR>相離iau2-ku2有hiah 遠。 
10. 老父看見發慈心， <BR>緊緊走去抱teh chim， <BR>Hit時頭毛變鳥siu7, <BR>身穿破爛扑結球。 
11. 正手舉枴揹ka-chi3, <BR>倒手抓癢頭tam3-chi3, <BR>老父看了無受氣， <BR>心肝反轉 teh 得意。 
12. Che2子反悔認不是，<BR>老父半句無責備； <BR>吩咐奴僕緊回家，<BR>提衫手指以及鞋。 
13. 就thai5 肥牛設筵席， <BR>逐家歡喜著來食；<BR>因為che2子本是死，<BR>佳哉復活thang歡喜。 
(台南教會報第366卷，1915年9月) 
</HL>