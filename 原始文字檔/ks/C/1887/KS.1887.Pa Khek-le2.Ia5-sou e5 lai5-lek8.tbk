<CL>
  1 ThiN-teng2 koaiN5-koaiN5 Ia5-sou che7 ui7, <BR>  Long2-tsong2 thian-sin5 hok8-sai7 pai3-kui7, <BR>  Bian2-liu5 chhan3-lan7 bin7-mau7 eng5-kng, <BR>  Koan5-peng3 bu5 han7 hok-khi3 chiau5-tsng5. 
  2 ThiN toe7 ban7-mih8 be7 u7 e5 si5, <BR>  Siong7-te3 e5 KiaN2 kap Pe7 khia7-khi2, <BR>  Choan5-leng5 Tsu2-tsaiN2 eng2-oah8 e5 To7, <BR>  ThiN toe7 Ban7-mih8 si7 i chhong3-tso7. 
  3 Ban7 bin5 hoan7-tsoe7 ui5-keh8 hoat-tou7, <BR>  Tioh8 loh8 te7-gek8 long2 bo5 oah8-lou7, <BR>  Siong7-te3 put-jim2 cheng3-lang5 tim5-lun5, <BR>  Chhe-khian2 Ia5-sou kiu3 lan2 leng5-hun5. 
  4 Ia5-sou kang3-seng tiam3 toe7 bin7-chiuN7, <BR>  Phin2-heng7 sun5-tsoan5 tsoe3 lan2 bou5-iuN7, <BR>  Hian2-beng5 sin5-jiah thoan5 ThiN to7-li2, <BR>  Siat-lip8 kong-lo5 thoe3 lang5 siu7 si2. 
  5 Si2 liau2 saN-jit8 Ia5-sou koh oah8, <BR>  Piau2-beng5 siok8-tsoe7 chit8-pai2 kau3-giah8; <BR>  Chiam7 toa3 toe7-bin7 ka3-si7 hak8-seng, <BR>  Iu5-goan5 chiuN7-thiN chip-chiang2 koan5-peng3. 
  6 Se3-kan boat8-jit8 thiN-mng5 khui-khoah, <BR>  Ia5-sou kang3-lim5 kio3 lang5 koh-oah8, <BR>  Se3-kan cheng3-lang5 siu7 i sim2-phoaN3, <BR>  Po3-siuN2 heng5-hoat8 tiaN7-tioh8 bo5 oaN7. 
  7 Hit jit8 i2-au7 long2-tsong2 phaiN2-lang5, <BR>  Eng2-oan2 tim5-lun5 bo5 thang ng3-bang7, <BR>  Ia5-sou hak8-seng hoaN-hi2 chiuN7-thiN, <BR>  Hiong2-siu7 hok-khi3 kau3 ban7-ban7 ni5. 
</CL>
<HL>

1.天頂懸懸耶穌坐位， <BR>攏總天神服事拜跪， <BR>冕旒燦爛面貌榮光， <BR>權柄無限福氣齊全。 
2.天地萬物未有e5時， <BR>上帝e5子kap父企起， <BR>全能主宰永活e5道， <BR>天地萬物是伊創造。 
3.萬民犯罪違逆法度，<BR>著落地獄攏無活路， <BR>上帝不忍眾人沈淪， <BR>差遣耶穌救咱靈魂。 
4.耶穌降生tiam3地面上， <BR>品行純全做咱模樣， <BR>顯明神蹟傳天道理， <BR>設立功勞替人受死。 
5.死了三日耶穌復活， <BR>表明贖罪一擺夠額； <BR>暫toa3地面教示學生， <BR>猶原上天執掌權柄。 
6.世間末日天門開闊， <BR>耶穌降臨叫人復活， <BR>世間眾人受伊審判， <BR>報賞刑罰定著無換。 
7.Hit日以後攏總歹人， <BR>永遠沈淪無thang向望， <BR>耶穌學生歡喜上天， <BR>享受福氣到萬萬年。 
</HL>