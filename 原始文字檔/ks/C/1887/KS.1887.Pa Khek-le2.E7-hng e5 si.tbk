<CL>
  1 Koh ke3 chit8 jit8 si5-khek peng5-an, <BR>  Kam2-sia7 Siong7-te3 un-tian2 bu5-han7, <BR>  Ban7-ong5 e5 Ong5, tsu5-pi ThiN-pe7, <BR>  Kim-mi5 kou3 goa2 ti7 li2 sit8-e7. 
  2 Tai3-liam7 sou2 thiaN3 e5 KiaN2 Ki-tok, <BR>  Sia3 goa2 chiong jit8 sou2 hoan7 tsoe7-ok, <BR>  Hou7 goa2 bian2 siu7 gui5-hiam2 hoan5-lo2, <BR>  NG3 thiN bo5 kiaN, kap lang5 ho5-ho2. 
  3 Seng3-sin5 thong-mi5 kap goa2 kau-poe5, <BR>  Kam2-hoa3 chiau3-kou3 long2 bo5 hoan7-tsoe7, <BR>  SiuN2-su3 un-tian2 chhiong-moa2 jin5-ai3, <BR>  M7 tsun2 Mou5-kui2 be5-hek8 ham7-hai7. 
  4 Hek8-si7 bo5 khumn3, hek8-si7 bang7-kiN3, <BR>  Tsan7 goa2 liam7-thau5 it-chin7 ng3 thiN, <BR>  Bo5 khi2 su-iok8 bo5 siuN7 sia5-tai7, <BR>  Si5-khek siau3-liam7 Siong7-te3 hoat-kai3. 
  5 Leng5-hun5 kho3 Tsu2 peng5-an un2-sun7, <BR>  Bak8-chiu pang3-khoeh seng-khu ho2 khun3, <BR>  ThiN-kng khi2-lai5 song2-khoai3 khin-sang, <BR>  HoaN-hi2 chin7 lat8 tsoe3 Tsu2 e5 kang. 
  6 Chit8-si3 than3 Tsu2, kho3 i tsun mia5, <BR>  KhoaN3 si2 na2 khun3 lim5-chiong bian2-kiaN, <BR>  Ho2-taN2 ng3-bang7 sim2-phoaN3 jit8-chi2, <BR>  Pi-chian7 seng-khu eng5-kng koh khi2. 
  7 ChiuN7 kau3 thian-tong5 bo5 khun3 eng2 chhiN2, <BR>  Toa7 kng bo5 am3 tng5 jit8 bo5 mi5, <BR>  Tso7-ui7 bin7-cheng5 toaN5-khim5 gim5-si, <BR>  Kam2-sia7 Siong7-te3 thiaN3-thang3 tsu5-pi. 
  8 O-lo2 Siong7-te3 chi3 koaiN5 chi3 tsun, <BR>  Tso7-hoa3 e5 Tsu2, ban7-hok goan5-pun2, <BR>  ThiN-teng2 Seng3-sai3, thiN-e7 ban7-bin5, <BR>  Eng2-oan2 o-lo2 Pe7, KiaN2, Seng3-sin5. 
</CL>
<HL>

1.Koh過一日時刻平安， <BR>感謝上帝恩典無限， <BR>萬王e5王，慈悲天父， <BR>今暝顧我ti7你翼下。 
2.帶念所疼e5子基督， <BR>赦我終日所犯罪惡， <BR>Hou7我免受危險煩惱， <BR>向天無驚，kap人和好。 
3.聖神通暝kap我交陪， <BR>感化照顧攏無犯罪， <BR>賞賜恩典充滿仁愛， <BR>M7准魔鬼迷惑陷害。 
4.或是無睏，或是夢見， <BR>贊我念頭一盡向天， <BR>無起私慾無想邪tai7, <BR>時刻數念上帝法界。 
5.靈魂靠主平安穩順， <BR>目珠放khoeh身軀好睏， <BR>天光起來爽快輕鬆， <BR>歡喜盡力做主e5工。 
6.一世趁主，靠伊尊名， <BR>看死若睏臨終免驚， <BR>好膽向望審判日子， <BR>卑賤身軀榮光koh起。 
7.上到天堂無睏永醒， <BR>大光無暗長日無暝， <BR>座位面前彈琴吟詩，<BR>感謝上帝疼痛慈悲。 
8. O-lo2上帝至懸至尊， <BR>造化e5主，萬福源本， <BR>天頂聖使，天下萬民， <BR>永遠o-lo2父、子、聖神。 
</HL>