<CL>
  1 ThiN-toe7 Tsu2-tsaiN2 thoan5-loh8 beng7-leng7, <BR>  Hoan-hu3 cheng3-lang5 koe2 phaiN2 phin2-heng7, <BR>  Sim-koaN hoan2-hoe2 tioh8 sin3 Ia5-sou, <BR>  Lai5 nia2 soe2-le2 kiaN5 i chin lou7. 
  2 Lan2 sun7 Siong7-te3 chiu7 oe7 peng5-an, <BR>  Kap thiN ho5-ho2, bian2-kiaN kan-lan5; <BR>  Ia5-sou siuN2-su3 Seng3-sin5 e5 un, <BR>  Hou7 lan2 koe2-piN3 kap i chhin-kun7. 
  3 Lan2 kiaN5 thiN-lou7 jit8-jit8 hoaN-hi2, <BR>  Na2 ku2 na2 sek8 bat thiN to7-li2; <BR>  Pe7 KiaN2 Seng3-sin5 kap lan2 kau-thong, <BR>  Chiau3-kou3 in2-chhoa7 tit8 kau3 thian-tong5. 
  4 Khun2-kiu5 Siong7-te3 kho2-lin5 cheng3-lang5, <BR>  Hou7 thong thiN-e7 kam-goan7 tau5-hang5, <BR>  Kong-phoa3 Mou5-kui2 kan-tsa3 ke3-bou5, <BR>  Hou7 lang5 kian-sim lai5 than3 Ia5-sou. 
</CL>
<HL>

1.天地主宰傳落命令， <BR>吩咐眾人改歹品行， <BR>心肝反悔著信耶穌， <BR>來領洗禮行伊真路。 
2.咱順上帝就會平安， <BR>Kap天和好，免驚艱難； <BR>耶穌賞賜聖神e5恩， <BR>Hou7咱改變kap伊親近。 
3.咱行天路日日歡喜， <BR>那久那熟bat天道理； <BR>父子聖神kap咱交通， <BR>照顧引chhoa7直到天堂。 
4.懇求上帝可憐眾人， <BR>Hou7通天下甘願投降， <BR>攻破魔鬼奸詐計謀， <BR>Hou7人堅心來趁耶穌。 
</HL>