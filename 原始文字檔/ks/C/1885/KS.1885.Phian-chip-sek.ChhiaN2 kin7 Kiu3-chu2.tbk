<CL>
  ChhiaN2 kin7 Kiu3-chu2 
  [Ku7-ni5 ti7 E5-mng5 u7 koh chhut chit8-pun2 chheh, ho7 cho3 Seng3-si-koa, si7 eng7 44 siu2 sin e5 si lai5 khioh cho3 chit8-pun2. Chiong-tiong goan2 u7 keng2 chit8-siu2 Lai5 in3 ti7 chia.] 
  Goa2 thiaN Ia5-sou e5 siaN kong2-beng5,<BR>Lin2 long2 tiam3 chit se3-kan,<BR>KiN3-na7 lo5-khou2 lai5 goa2 bin7-cheng5,<BR>Tak8-lang5 long2-u7 peng5-an.
  Goa2 thiaN i kong2 chin7-chai7 hoaN-hi2,<BR>Sui5-si5 chiu7 khichh3oe i,<BR>Tit-tioh8 siong5-siong5 peng5-an bo5-si2,<BR>Eng2-tiam3 Ia5-sou sin-piN.
  Goa2 thiaN Ia5-sou ho2-siaN e5 im, <BR>Chin-chheng oah8-choaN5 si7 goa2,<BR>Lang5 na7 chhui3-ta beh-sang3 i lim,<BR>Eng-kai kin2-kin2 kin7-oa2.
  Goa2 thiaN i kong2 siu7-tioh8 bian2-le7, <BR>HoaN-hi2 than3 i chiu7 lim,<BR>Put-chi2 song2-khoai3 cheng-sin5 ka-poe7,<BR>Eng2-bo5 kan-khou2 e5 sim.
  Goa2 thiaN Ia5-sou e5 siaN ia7 kong2, <BR>Goa2 si7 se3-kan e5 kng,<BR>Sin3 goa2 e5 lang5 e7 tit chheng-song2,<BR>Na2 khia7 kng-kng tiong-ng.
  Goa2 thiaN i kong2 kiah8-thau5 koan-khoaN3, <BR>Eng5-kng chin-chiaN3 tek-i3,<BR>Ia5-sou chin-kng eng2-eng2 bo5-soaN3,<BR>Chio3 goa2 kiaN5-kau3 chit8-si3.
  (Tai5-oan5 Hu2-siaN5 Kau3-hoe7-po3 te7 4 tiuN, 1885 ni5 10 geh8) 
</CL>
<HL>

請近救主 
(舊年ti7 廈門有koh出1本冊，號做聖詩歌，是用44首新e5詩來拾做1本。Chiong中阮有揀1首來印ti7 chia。) 
我聽耶穌e5聲講明，<BR>Lin2 攏tiam3 這世間，<BR>見若勞苦來我面前，<BR>逐人攏有平安。
我聽伊講盡在歡喜，<BR>隨時就去chhoe7 伊，<BR>得著常常平安無死，<BR>永tiam3 耶穌身邊。
我聽耶穌好聲e5音，<BR>真清活泉示我，<BR>人若嘴礁beh送伊lim，<BR>應該緊緊近倚。
我聽伊講受著勉勵，<BR>歡喜趁伊就lim，<BR>不止爽快精神加倍，<BR>永無艱苦e5心。
我聽耶穌e5聲也講，<BR>我是世間e5光，<BR>信我e5人會tit清爽，<BR>那企光光中央。
我聽伊講kiah8頭觀看，<BR>榮光真正得意，<BR>耶穌真光永永無散，<BR>照我行到一世。
(台灣府城教會報第4張，1885年10月) 
</HL>