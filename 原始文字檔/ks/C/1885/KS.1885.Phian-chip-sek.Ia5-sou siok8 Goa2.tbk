<CL>
  Ia5-sou siok8 Goa2 
  [Chit chhiu2 si pun2 si7 Si Bok8-su hoan-ek8--e5, sia2 Tng5-lang5-ji7, pun hou7 lang5 khoaN3. TaN goan2 eng7 peh8-oe7-ji7 in3 ti7 chit--nih8. Chiong-tiong “Ia5-sou siok8 goa2” －hit-ku3 e5 ke2-soeh chiu7-si7 kong2 “Ia-sou siok8 ti7 goa2-e5, ” m7-si7 kong2 “Ia5-sou siok8 goa2-e5 choe7 .” ] 
  TaN goa2 u7 tit peng5-iu2, <BR>Ia5-sou siok8 goa2, <BR>I sou2 thiaN3 goa2 put-hiu, <BR>Ia5-sou siok8 goa2.
  Se3-kan khoai3-lok8 kin2-the3, <BR>Peng5-iu2 kau-poe5 khoai3 se, <BR>Goa2 tok8 an-sim bo5 ke2, <BR>Ia5-sou siok8 goa2.
  Sui-jian5 kau3 lau7 koh san3, <BR>Ia5-sou siok8 goa2, <BR>Goa2 sin3-kho3 I pang-chan7, <BR>Ia5-sou siok8 goa2.
  Goa2 khiam3-khoeh Chu2 po2-chiok, <BR>I po2-hoeh choe7 the3-siok8, <BR>Chhoa7 ng3-bang7 kau3 kiat-kiok8, <BR>Ia5-sou siok8 goa2 .
  Sui-jian5 ku7-seng3 goan5-chai7, <BR>Ia5-sou siok8 goa2, <BR>Tui3-tek8 ke3-bou5 ham7-hai7, <BR>Ia5-sou siok8 goa2.
  Oa2-kho3 Kiu3-chu2 chiaN5-seng3, <BR>Chheng-gi7, ti3-sek cho3-seng5, <BR>Khah-iaN5 tui3-tek8 koan5-leng5, <BR>Ia5-sou siok8 goa2.
  Goan7 Chu2 kin2 lai5 pian3-hoa3, <BR>Ia5-sou siok8 goa2, <BR>Goa2 sin naN7 I eng5-hoa5, <BR>Ia5-sou siok8 goa2 ; <BR>Chiap kau3 hap8-hun ian5-siah8, <BR>Lok8-hng5 kap Chu2 lim-chiah8, <BR>Ku2-tng5 eng5-kng kau3-giah8, <BR>Ia5-sou siok8 goa2 .
  (Tai5-oan5 Hu2-siaN5 Kau3-hoe7-po3 te7 3 tiuN, 1885 ni5 9 geh8) 
</CL>
<HL>

耶穌屬我 
(這首詩本是施牧師翻譯--e5,寫唐人字，分hou7人看。今阮用白話字印ti7 這--nih8。章中「耶穌屬我」hit 句e5解說就是講「耶穌屬ti7 我e5,」m7 是講「耶穌贖我e5罪。」) 
今我有得朋友， <BR>耶穌屬我， <BR>伊所疼我不休， <BR>耶穌屬我。
世間快樂緊退， <BR>朋友交陪快疏， <BR>我獨安心無改， <BR>耶穌屬我。
雖然到老koh散， <BR>耶穌屬我， <BR>我信靠伊幫贊， <BR>耶穌屬我。
我欠缺主保足， <BR>伊寶血罪替贖， <BR>Chhoa7向望到結局， <BR>耶穌屬我。
雖然舊性原在， <BR>耶穌屬我， <BR>對敵計謀陷害， <BR>耶穌屬我。
倚靠救主成聖， <BR>稱義、智識造成， <BR>較贏對敵權能， <BR>耶穌屬我。
願主緊來變化， <BR>耶穌屬我， <BR>我身若伊榮華， <BR>耶穌屬我； <BR>接到合婚筵席， <BR>樂園kap主lim食， <BR>久長榮光到額， <BR>耶穌屬我。
(台灣府城教會報第3張，1885年9月) 
</HL>