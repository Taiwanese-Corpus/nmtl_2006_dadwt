<CL>
  Kau3-hoe7 e5 hiaN-ti7 sou2 Cho3 e5 si kap koa. 
  Siok8-chu2 e5 lang5 siong5-siong5 tioh8 hoaN-hi2 ; na7 bo5, sng3 si7 be7-hiau2 Siong7-te3 e5 toa7 in,jit8-jit8 siuN2-su3 lan2,koh eng3-un2 lan2 tit-tioh8 ku2-tng5 e5 khoai3-lok8 ti7 thiN--nih8.Chit-ho7 sim an3-chaiN2-iuN7 e7 hian2-chhut lai5? Po2-lo5 kia3 phoe hou7 I2-hut-sou2 e5 seng3-tou5 kong2, “Tioh8 eng7 si eng7 koa , eng7 sin5 eh5u , chhui3-gim5 sim-ho5 lai5 o-lo2 Chu2.” 
  TaN lun7 lan2 peng5-sou3 teh gim5 e5 si kap koa, kho2-sioh si7 chin chio2, in-ui7 khah-siong5 teh eng7 put-ko3 si7 Iong2-sim-sin5-si , hit pun2 na7-tiaN7 . Sui-jian5 lang5 liok8-siok8 cho3 kui2-siu2 in3 ti7 Sin-bun5 chap8-liok8 , ti7 Kau3-hoe7-po3, kap Seng3-hoe7-po3, m7-ku2 Kau3-taN long2 bo5 thong-heng5. 
  Kai-chai3 E7-mng5 e5 Khip sian-siN tui3 Si-phian tiah-chhut koh teh cho3, ai3 pou2 kau3-hoe7 e5 toa7 khiam3-khoeh. Ng3-bang7 kau3 ni5-boe2 hit pun2 e7 cho3 chiaN5. U7-sip5un-te7 lang5 chiong in ka-ti7 sou2 cho3- -e5 kia3 lai5 hou7 goan2, bo5 tek-khak si7 lun7-khi2 seng3-keng e5 to7-li2 a2-si7 hou7 lan2 ti7 pai3-tng5 thang eng7. Chhin-chhiuN7 kin7-lai5 hiaN-ti7u kia3 chit chit8 pun2 ; goan2 khoaN3 liau2, phah-sng3 e7 kham-tit keng2-chhut chit8-siu2 in3 ti7 chit-nih8 hou7 lin2 ia7 thang khoaN3. KiaN-liau2 i sia2--e5 bo5 thang chap8-chng5 ho2, Sou2-i2 chhiaN2 thoan5-to7 e5 sian-siN kap hiaN-ti7 tioh8 chu2-se3 chim-chiok, khoaN3 u7 sim2-mih8 ji7-ku3 m7-tu2-ho2 , to2-loh8 chit8 chat bot5u-tu2 hap8 ti7 seng3-chheh e5 ka3-si7. Chhut-chai7 lin2 ho2-taN2 lai5 pian7-pok i, in-ui7 goanchai2 cho3 chit-siu2 si e5 hiaN-ti7 tek-khakbe7 siu7-khi3 lang5 hiam5; chong2-si7 sou2 pian7-pok-e5 tioh8 u7 in-toaN hiam5 u7 cheng5-li2 , chiah ho2-se3. Liat8-ui7 chaiN2-iuN7 chu2-chhais5oa sia2 beng5 kia3-lai5 Hu2-siaN5, kiam2-chha2 ithang in3 ti7 au7-tiuN e5 Kau3-hoe7-po3 . Si sichi7au e7-te2 sia2 : 
  1. 
  Khong-hi ji7-tian2 u7 ki3-chai3 , <BR>  Nng7-ji7 Ia5-sou u7 chai7-lai7 ; <BR>  Hak8-bun7 e5 lang5 khi3 chhiau-chhoe7 , <BR>  Ki3-ti7 ho5--ji7 chap8-it oeh8 . 
  2. 
  Bat-li2 e5 lang5 bo5 hou5-hun7 , <BR>  Tak8-hang7 sou2 cho3 chin7 pun2-hun7 ; <BR>  Cho3 lang5 tiong-tit8 kiaN5 hau3-gi7 , <BR>  Tit-tioh8 Siong7-te3 chin hok-khi3 . 
  3. 
  Kok chhu3 hong-siok8 kong2 be7-tit8 , <BR>  Su3-su ngou2-keng u7 chin-sit8 ; <BR>  Seng3-keng ki3-chai3 lan2 tioh8 sin3 , <BR>  M7-thang khoaN3 cho3 bo5 iau3-kin2 . 
  4. 
  Lan2 thak8 seng3-hian5 e5 keng-si , <BR>  Tioh8 than3 chheh-lai7 e5 ka3-si7 ; <BR>  Su3-su ngou2-keng u7 kong2-khi2 , <BR>  Hok8-sai7 Siong-te3 chin hap8-li2 . 
  5. 
  Cho7 thiN cho7 te7 chin Chu2-chaiN2 , <BR>  Chit-ho7 chiaN3-si7 thang keng3-pai3 ; <BR>  Peng7 bo5 ki3-chai3 u7 Giok8-hong5 , <BR>  Hian7-si5 siok8-jin5 kio3 ThiN-kong . 
   6. 
  ChiaN-goeh8 chhe-kau2 lai5 chhut-si3 , <BR>  U7 seN u7 si2 thang pin5-ki3 ; <BR>  SeN3 TiuN mia5 Gi5 i mia5-ji7 , <BR>  Song3-tiau5 Hui-chong thek-hong i . 
  7. 
  TiuN Gi5 na7 e7 cho3 Siong7-te3 , <BR>  Hui-chong kok-ui7 thoan5 ban7 se3 ; <BR>  Hong i e5 lang5 bo5 po2-pi3 , <BR>  Lan2 na7 hok8-sai7 liau2 gong7 chiN5 . 
   8. 
  Chiong lang5 chheng-hou cho3 Siong7-te3 , <BR>  Than3 ke2 khi3 chin poe7 kou2-le7 ; <BR>  Lun7 choe7 kai-jian5 siu7 po3-eng3 , <BR>  Ia7 e7 bian2-tit si7 ban7-heng7 . 
  9. 
  Siong7-te3 chhe KiaN2 lai5 kiu3 lang5 , <BR>  Sin Chu2 choe7 sia7 thang ng3-bang7 ; <BR>  Ki5-kiu5 Seng3-sin5 kai2 jin5-sim, <BR>  Hou7 lang5 khi3 ke2 hok8-sai7 chin. 
  10. 
  SiuN2-su3 tak8-hang7 long2 chiau5-pi7 , <BR>  Kam2-sia7 Siong7-te3 e5 in-gi7 ; <BR>  Siong7-te3 beng5-beng5 si7 chin Sin5 , <BR>  M7-ai3 se3-kan choa2-kim-gin5 . 
  11. 
  Ai3 lang5 cho3 ho2 siu2 to7-li2 , <BR>  Hoan7-su7 sou2 cho3 chiau3 kui-ki2 ; <BR>  Siong7-te3 te7-it ban7 pu3-u7 , <BR>  Ban7-mih8 long2 si7 I siuN2-su3 . 
  12. 
  Ai3 lang5 cho3 ho2 kiaN5 ho2-sim , <BR>  SaN-tng3 lim-chiah8 tioh8 kam2-in ; <BR>  Tiong-kok seng3-hian5 thoan5 jin5-li2 , <BR>  Sun7-than3 Siong7-te3 e5 chi2-i3. 
  13. 
  Bat ji7 e5 lang5 m7 kong2-khi2 , <BR>  Hian7-kim goa7-kok lai5 chi2-si7 ; <BR>  I hong7 Siong7-te3 e5 beng7-leng7 , <BR>  Che7 chun5 koe3 hai2 thoan5 Seng3-keng . 
  14. 
  Seng3-keng kong2-chhut chin to7-li2 , <BR>  Lan2 lang5 m7 sin3 ki-chhi3 i ; <BR>  I lai5 liau2-kang ia7 liau2-chiN5 , <BR>  Siau3-liam7 su3-hai2 si7 hiaN-ti7 . 
  15. 
  Ai3 lang5 leng5-hun5 tit-tioh8 kiu3 , <BR>  Kou3-chip e5 lang5 m7 seng5-siu7 ; <BR>  Ai3 lang5 tit-kiu3 sin3 hok-im , <BR>  M7-si7 ai3 lai5 be2 jin5-sim . 
   16. 
  Khou2-khng3 hiaN-ti7 sim tioh8 beng5 , <BR>  Ai3 lan2 khi3 sia5 lai5 kui-cheng3 ; <BR>  Siong7-te3 to7-li2 tioh8 lai5 lun7 , <BR>  Chin ke2 chu7-jian5 bo5 hou5-hun7 . 
   17. 
  Lan2 lang5 sin5-hun5 kang7 chit8 pe7 , <BR>  M7-si7 chit8 lang5 u7 chit8-e5 ; <BR>  Lan2 taN tai7-ke u7 kai3-gai7 , <BR>  Kau3 boe2 leng5-hun5 kang7 sou2-chai7 . 
  18. 
  M7-thang oh8 phaiN2 e5 bou5-iuN7 , <BR>  Lan2 lang5 iau3-kin2 tioh8 bat siuN7 ; <BR>  Goa7-kok e5 lang5 si7 jin5-ai3 , <BR>  Thoan5-po3 to7-li2 hou7 lan2 chai . 
   19. 
  Tiong-kok siu7 sia5 be5-hek8 chhim , <BR>  Han3-tiau5 liu5-thoan5 kau3 hian7-kim ; <BR>  Beng5-te3 e5 si5 ai3 pai3 put8 , <BR>  Chhe lang5 chiu7 khi3 gia5 hut8-kut . 
   20. 
  Hut8-kut chhiaN2 lai5 chiu7 hok8-sai7 , <BR>  Ban7-jin5 tai7-ke lai5 keng3-pai3 : <BR>  Hit-si5 i2-au7 loan7 hun-hun , <BR>  Ho2-phaiN2 bo5 hun cho3 chit8 kun5 . 
  21. 
  Long2 hou7 sia5-sin5 sou2 be5-hek8 , <BR>  Na7 m7 hoan2-hoe2 loh8 te7-gek8 ; <BR>  Ia5-sou to7-li2 si7 beng5 cheng3 , <BR>  Ka3 lang5 cho3 ho2 lang5 m7-kheng2 . 
  22. 
  Siu7 sia5 be5-hek8 sim bo5 pian3 , <BR>  Cheng3-keng to7-li2 i m7-sian3 ; <BR>  ThiaN i sou2 kong2 si7 ki-chhi3 , <BR>  M7-si7 beh lai5 lun7 to7-li2 . 
  23. 
  Sin3 sia5 e5 lang5 chin-chiaN3 seng7 , <BR>  Sou2 kiaN5 sou2 cho3 m7 cheng3-keng ; <BR>  Hong3-chhiong3 su-iok8 tioh8 pang3-li7 , <BR>  M7-thang cho3 phaiN2 tek-choe7 thiN. 
  24. 
  SeN-cheng5 kin2-kin2 hoan2-hoe2 choe7 , <BR>  Si2-au7 ai3-ke2 bo5 ki-hoe7 ; <BR>  Na7 bo5 Siong7-te3 e5 in-tian2 , <BR>  Kau3 boe2 te7-gek8 eng2 be7 bian2 . 
  (Tai5-oan5-hu2-siaN5 Kau3-hoe7-po3 te7 76 tiuN,1891 ni5 9 geh8) 
</CL>
<HL>

教會e5兄弟所做e5詩kap歌 
屬主e5人常常著歡喜；若無，算是be7 曉上帝e5大恩，日日賞賜咱，koh應允咱得著久長e5快樂ti7 天--nih8。這ho7心an3怎樣會顯--出-來？保羅寄批hou7以弗所e5聖徒講：「著用詩用歌、用神e5 賦，嘴吟心和來o-lo2 主。」 
今論咱平素teh 吟e5詩kap歌，可惜是真少，因為較常teh 用不過是（養心神詩），hit 本na7-tiaN7。雖然人陸續做幾首印ti7 新聞雜錄、ti7 教會報，kap聖會報，m7-ku2 到今攏無通行。 
佳哉廈門e5 Khip--先-生tui3 詩篇摘出koh teh 做，ai3補教會e5大欠缺。向望到年尾hit 本會做成。有時本地人將in家己所做--e5寄來hou7阮，無的確是論起聖經e5道理抑是hou7咱ti7 拜堂thang 用。親像近來兄弟有寄這1本；阮看了，扑算會堪tit揀出1首印ti7 這--nih8 hou7 lin2 也thang 看。驚了伊寫--e5無thang十全好，所以請傳道e5先生kap兄弟著仔細斟酌，看有甚mih字句m7 tu2好，to2落 1節無tu2-tu2合ti7聖冊e5教示。出在lin2 好膽來辯駁--伊，因為阮知做這首詩e5兄弟的確be7 受氣人嫌；總--是所辯駁--e5著有因端hiam5 有情理，才好勢。列位怎樣主裁續寫明寄來府城，kiam2-chhai2 thang 印ti7 後張e5教會報。詩是照下底寫： 
1. 
康熙字典有記載， <BR>2字耶穌有在內； <BR>學問e5人去chhiau-chhoe7, <BR>記ti7 禾--字11劃。 
2. 
Bat 理e5人無胡混， <BR>逐項所做盡本分； <BR>做人忠直行孝義， <BR>得著上帝真福氣。 
3. 
各處風俗講be7 得， <BR>四書五經有真實； <BR>聖經記載咱著信， <BR>M7-thang 看做無要緊。 
4. 
咱讀聖賢e5經詩， <BR>著趁冊內e5教示； <BR>四書五經有講起， <BR>服事上帝真合理。 
5. 
造天造地真主宰， <BR>這號正是thang 敬拜；<BR>並無記載有玉皇， <BR>現時俗人叫天公。 
6. 
正月初9 來出世，<BR>有生有死thang 憑據； <BR>姓張名儀伊名字，<BR>宋朝徽宗敕封伊。 
7 . 
張儀若會做上帝，<BR>徽宗國位傳萬世； <BR>封伊e5人無保庇，<BR>咱若服事了憨錢。 
8. 
將人稱呼做上帝， <BR>趁假棄真背古例； <BR>論罪該然受報應， <BR>也會免tit是萬幸。 
9. 
上帝差子來救人， <BR>信主罪赦thang 向望； <BR>祈求聖神改人心， <BR>Hou7 人棄假服事真。 
10. 
賞賜逐項攏齊備， <BR>感謝上帝e5恩義； <BR>上帝明明是真神， <BR>M7 ai3世間紙金銀。 
11. 
Ai3人做好守道理， <BR>凡事所做照規矩； <BR>上帝第一萬富有， <BR>萬物攏是伊賞賜。 
12. 
Ai3人做好行好心， <BR>3 頓lim食著感恩； <BR>中國聖賢傳仁理，<BR>順趁上帝e5旨意。 
13. 
Bat字e5人m7 講起， <BR>現今外國來指示； <BR>伊奉上帝e5命令， <BR>坐船過海傳聖經。 
14. 
聖經講出真道理， <BR>咱人m7 信譏刺伊； <BR>伊來了工也了錢， <BR>數念四海是兄弟。 
15. 
Ai3人靈魂得著救， <BR>固執e5人m7 承受； <BR>Ai3人得救信福音， <BR>M7 是ai3來買人心。 
16. 
苦勸兄弟心著明， <BR>Ai3咱棄邪來歸正； <BR>上帝道理著來論， <BR>真假自然無胡混。 
17. 
咱人神魂共1父， <BR>M7是1人有1個； <BR>咱今大家有界礙，<BR>到尾靈魂共所在。 
18. 
M7-thang 學歹e5模樣， <BR>咱人要緊著bat 想； <BR>外國e5人是仁愛，<BR>傳報道理hou7咱知。 
19. 
中國受邪迷惑深，<BR>漢朝流傳到現今； <BR>明帝e5 時ai3拜佛，<BR>差人就去gia5佛骨。 
20. 
佛骨請--來就服事， <BR>萬人大家來敬拜； <BR>Hit 時以後亂紛紛， <BR>好歹無分做1群。 
21. 
攏hou7邪神所迷惑， <BR>若m7 反悔落地獄； <BR>耶穌道理是明證， <BR>教人做好人m7 肯。 
22. 
受邪迷惑心無變， <BR>正經道理伊m7 信； <BR>聽伊所講是譏刺， <BR>M7 是beh 來論道理。 
23. 
信邪e5人真正盛， <BR>所行所做m7 正經； <BR>放縱私慾著放離， <BR>M7-thang 做歹得罪天。 
24. 
生前緊緊反悔罪， <BR>死後ai3改無機會； <BR>若無上帝e5恩典， <BR>到尾地獄永be7 免。 
(台灣府城教會報第76張，1891年9月) 
</HL>