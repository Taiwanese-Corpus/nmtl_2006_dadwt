<CL>
  Sin-ni5 e5 Si 
  “ Siong7-te3, goan2 e5 Siong7-te3, jit8 goeh8 ku8-tng5, tek-khak chiau3-ke3 goan2, kau3 si2 bo5 soah ” －Si-phian 48: 14. 
  1.Chu2 u7 in-tian2 toa7 chu5-pi, <BR>  Hou7 goan2 an-jian5 koe3 chit8-ni5. <BR>  Goan2 taN kam2-sia7 eng7 seng5-sim, <BR>  ChhiaN2 Chu2 Ia5-sou thiaN goan2 gim5. 
  2.Choe7-koa3 che7-che7 kau-tai7 li2, <BR>  Si7 li tiau5-lai5 the3 goan2 si2 . <BR>  Koe3-sin tai7-chi3 pang3 chit8 peng5, <BR>  Ng7-bang7 eng5-kng tit8 chin8-cheng5 . 
  3.Boe7 lai5 tai7-chi3 chin ou-am3, <BR>  Goan7 Chu2 chhoa7 goan2 kau3 lou7-cham7; <BR>  Tu2-tioh8 tui3-tek8 hiong5-ok lai5, <BR>  Chu2 li2 chan7 goan2 kap i thai5. 
  4.U7-si5 loan2-jiok8 kap iu-bun7, <BR>  Kiu5 Chu2 kian-kou3 goan2 sin5-hun5; <BR>  KiaN5 kau3 khong3-ia2 toa7 soa-pou, <BR>  Jin7 Chu2 eng2-oah8 chin e5 lou7. 
  5.Si2-sit e5 lou7 thang kiaN-hiaN5, <BR>  Kin-ni5 chi7-chui7 tioh8 seng kiaN5 ? <BR>  ThiN-pe7 goan7 li2 toa7 kang3-lim5, <BR>  Lim5-chiong an-ui3 i-e5 sim. 
  6.Hou7 goan2 chheng-sim kap sin3-sit8, <BR>  Hou7 goan2 kap Chu2 na2 chhin-bit8. <BR>  Chan7 goan2 khui3-lat8 gau5 un-jiu5, <BR>  Kham ti3 eng3-un2 e5 bian2-liu5. 
  7.Thang siu7 in ti7 beng5-kiong-lai7, <BR>  Toa7 chheng-chan3 im-un7 ho5-hai5, <BR>  O-lo2 Chu2-chaiN2 tiam3 thian-tong5, <BR>  Ban7-chu2 e5 Chu2, ong5 e5 Ong5 . 
  (Tai5-oan5 Hu2-siaN5 Kau3-hoe7-po3 te7 94 koan3, 1893 ni5 2 geh8) 
</CL>
<HL>

新年e5詩 
「上帝，阮e5 上帝，日月久長，的確照過阮，到死無煞」詩篇48：14。 
1.主有恩典大慈悲， <BR>Hou7 阮安然過1年。 <BR>阮今感謝用誠心， <BR>請主耶穌聽阮吟。 
2.罪過濟濟交代你， <BR>是你tiau5 來替阮死。<BR>過身代誌放1爿， <BR>向望榮光直進前。 
3.Boe7來代誌真烏暗，<BR>願主chhoa7 阮到路站； <BR>Tu2著對敵凶惡來， <BR>主你贊阮kap伊thai5。 
4.有時軟弱kap憂悶， <BR>求主堅固阮神魂； <BR>行到曠野大沙埔， <BR>認主永活真e5路。 
5.死失e5路thang 驚惶， <BR>今年是誰著先行？ <BR>天父願你大降臨， <BR>臨終安慰伊e5 心。 
6.Hou7阮清心kap信實， <BR>Hou7阮kap主那親密。 <BR>贊阮氣力gau5 溫柔， <BR>堪戴應允e5冕旒。 
7.Thang受恩ti7 明宮內， <BR>大稱讚音韻和諧， <BR>O-lo2主宰tiam3 天堂， <BR>萬主e5主，王e5王。 
(台灣府城教會報第94卷，1893年2月) 
</HL>