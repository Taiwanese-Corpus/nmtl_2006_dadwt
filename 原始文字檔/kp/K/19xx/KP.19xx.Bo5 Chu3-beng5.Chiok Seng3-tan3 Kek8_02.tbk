<CL>
  Seng-KiaN2 Ia5-sou 
  第一幕 
  (馬利亞跪在室內椅子前祈讀聖經，祈禱後忽然一位天使出現向她說話) 
  天: Tit-tioh8 toa7-un e5 lang5 ah, peng5-an, Chu2 kap li2 ti7-teh Ma2-li7-a ah, boh8-tit kiaN in-ui7 li2 tit-tioh8 Siong7-te3 e5 un-tian2. TaN li2 beh hoai5-in7 siN-kiaN2, tioh8 ka7 I ho7 mia5 kio3 Ia5-sou I beh choe3 toa7, chheng-choe3 chi3-koaiN5-e5 e5 kiaN2, Chu2 Siong7-te3 beh eng7 I e5 chou2 Tai7-pit8 e5 ui7 hou7 I, I beh choe3 ong5 ti7 Nga2-kok e5 ke kau3 tai7-tai7, I e5 kok ia7 bo5 kiong5-chin7. 
  馬: Goa2 be7 u7 ke3 lang5, chaiN2-iuN7 beh u7 chit-e5 su7? 
  天: Siong7-te3 e5 leng5 beh lim5-kau3 li2, chi3-koaiN5-e5 e5 koan5-leng5 beh ti3-im3 li2, sou2-i2 tui3 li2 siN e5 beh chheng choe3 seng3, choe3 Siong7-te3 e5 KiaN2, Siong7-te3 sou2 kong2 e5 oe7, bo5 chit8-ku3 bo5 lat8. 
  馬: Goa2 si7 Chu2 e5 lu2-pi7, goan7 chiau3 Li2 e5 oe7 eng3-giam7 ti7 goa2. (天使離開) 
  (合手祈禱之姿勢，面向天使去的方向，舉頭向上)。 
  馬: Goa2 e5 sim chun-keng3 Chu2 choe3 toa7, goa2 e5 sin3 in-ui7 kiu3 goa2 e5 Siong7-te3 lai5 hoaN-hi2, in-ui7 I khoaN3-kou3 lu2-pi7 e5 pi-bi5, tui3 taN i2-au7 ban7 se3-tai7 beh kong2 goa2 u7 hok-khi3, in-ui7 hit e5 u7 koan5-leng5 e5, ui7-tioh8 goa2 choe3 toa7 e5 tai7-chi3, I e5 mia5 si7 seng3, keng3-ui3 I e5 lang5 I lin5-bin2 in, kau3 tai7-tai7, I bat eng7 I e5 chhiu2 chhut khui3-lat8, sim7-chi3 kiau-ngou7 e5 lang5 I u7 koaN2 soaN3 in, u7 koan5-leng5 e5 lang5 I lut in e5 ui7, pi-bi5 e5 lang5, I seng in choe3 koaiN5. Iau e5 lang5 I beh eng7 ho2-mih8 hou7 in chiah8 kau3 pa2, pu3 e5 lang5 I hou7 in khang-khang to3-khi3, I hu5-chou7 I e5 lou5-pok8 I2-sek-liat8, lai5 ki3-liam7 lin5-bin2, lai5 si-loh8 hou7 A-pek-lah8-han2 kap i e5 hou7-e3 kau3 eng2 se3-tai7. 
  第二幕 
  (在幕後說明路加2:1-7) 
  (在伯利恆的曠野地有好幾個牧者照顧羊群) 
  牧1: Ou! chin-koaN5, chin-koaN5, chin-koaN5, koaN5 kah lian7 kha chhiu2 koh e7 thiau3-bu2, sit8-chai7 tong3 long2 be7-tiau5, oeh! lin2 sim2-mih8 lang5 u7 hoe2-chhe3 bo5? 
  牧2: Thai3 u7? Lan2 long2 kheh choe3 hoe2 chiu7 oe7 khah sio la3, lai5 la3, khah oa2 lai5 la3, kiu thau5 kha thou2, kiu kha thau5 thou2, bo5 kiu si7 siang-thau5-thou2, a3 ho2 a3, long2-chong2 kiu nou3 kiu-kiu hou7 i chit8-pak-tou2.
  牧3: Oe3! HiaN-ti7 ah, li2 khoaN3, koaN5 bong2 koaN5 thiN chheng chheng, goeh8 iN5-iN5, chhiN koh kng-kng ou3! Ouh! hia koh u7 chit8-liap8 tek8-piat8 toa7 e5 chhiN. Ouh! li2 khoaN3 li2 khoaN3 chin-kng chin-kng, sih-chit8-e7 sih-chit8-e7 sit8-chai7 u7 kau3 toa7, u7 kau3 kng. 
  (忽然天使到四面發亮牧者懼畏俯伏於地上登場) 
  (天使長導約四五名天軍) 
  天長: Boh8-tit kiaN, in-ui7 goa2 po3 lin2 toa7 hoaN-hi2 e5 ho2 siau-sit hou7 peh-siN3 long2 u7 hun7, in-ui7 kin-a2-jit8 ti7 Tai7-pit8 e5 siaN5 i2-keng ui7-tioh8 lin2 siN chit8 e5 chin2-kiu3 e5, chiu7-si7 Chu2 Ki-tok, lin2 beh khoaN3-kiN3 chit8 e5 eN-a2 eng7 pou3 pau, khun3 ti7 cho5-nih8-e5, chit e5 chiu7 si7 hou7 lin2 choe3 ki3-ho7. 
  天軍一同: Ti7 kek8-koaiN5 e5 ui7 eng5-kng kui ti7 Siong7-te3, toe7-chiuN7 ho5-peng5 ti7 I sou2 hoaN-hi2 e5 lang5 e5 tiong-kan. (天使長與天使離開他們退場) 
  牧1: Ou3! kiaN chit8-e7 hiam2 si2, nai2 u7 hiah chhan3-lan7 e5 kng houN3, bak8-chiu long2 peh be7 khui, eN3! hit e5 siaN kong2 sim2-mih8, lin2 oe7 ki3-tit be7? 
  牧2: Sim2-mih8 kong2 “Po3 lan2 toa7 hoaN-hi2 e5 su7, hou7 long2-chong2 e5 lang5 chai-iaN2,” sim2-mih8 kong2 “在大衛之城lou3”, chit8 e5 Kiu3-chu2 kio3 choe3 Ia5-sou e5 chhut-si3, kong2 eng7 pou3 pau khun3 ti7 be2-cho5-nih8 e5, chit-e5 chiu7-si7 ki3-ho7. 
  牧3: Oeh! Tai7-pit8 e5 siaN5 goa2 chai, goa2 se3-han3 e5 si5 ti7 hia, bat kah u7 chhun le3, lai5 khi3, goa2 chhoa7 lin2 lai5 khi3, hiah e5 lang5 chin ku2 i2-cheng5 tioh8 it-tit teh theng3-hau7 chit8 e5 se3-kan e5 Kiu3-chu2 chhut-si3, lai5 khi3, lan2 ia7 lai5 pai3 I. 
  第三幕 
  (希律王坐於寶座，人臣二人在旁仕奉 另外一個人臣恐肅地進入來) 
  臣: Ong5 ah ban7-soe3! Ong5 ah! goa7-bin7 u7 saN e5 phok-su7 tui3 Tang-hng lai5 beh pai3-kiN3 ban7 ong5 e5 ong5 ban7 chu2 e5 chu2. 
  王: Sim2-mih8! saN e5 phok-su7 beh chhoe7 goa2, si7 sim2-mih8 iau3-su7, sui5-si5 chhoa7 lai5! 
  臣: Hah! chun-beng7, goan7 ong5-kok heng-ong7 kau3 ban7-se3. (人臣chhoa7三個博士入宮) 
  臣: Ban7-ong5 e5 ong5, ban7-chu2 e5 chu2, chit saN e5 chiu7-si7. 
  王: Lin2 si7博士, u7 sim2-mih8 tai7-chi3? 
  博1: Pai3-kian3 chun-gan5, bu5-siong7 kong-eng5, goan7 ong5 ban7-soe3, (三博一齊kiok-kiong) goan2 saN lang5, si7 phok-su7, choan-bun5 gian2-kiu3 chhiN, chit-jit8 thiN-teng2 chhut toa7 chhiN, hoat-chhut toa7-kng chio3 am3-mi5, goan2 saN lang5 chiu7 khi2-sin, ian5-lou7 tit8-tit8 chin3, chhoe7 kau3 chit e5 Iu5-thai3-toe7 chiah chai sin ong5 chia chhut-toe7. 
  博2: Che sin ong5, mia5 Ia5-sou, Seng3-keng ki3 chheng-chho2 kou2-cha2 sian-ti sou2 u7-gian5, kau3 chit si5 chiah toa7 hian2-hian7. 
  博3: Goan2 saN lang5, eng7 seng5-sim theh8 po2-poe3 le2-mih8 ng5-kim, ju2-hiuN kap but8-ioh8, hian3 hou7 sin ong5 bo5 po2-sioh. 
  王: ......u7 ti3-hui7 e5博士, siaN2-su7 keng-koe3 soa-bou5 lai5 kau3 chia iau2 m7-chai sin-ong5 (大聲hoah kong2) goan7-lang5 (忽然站起來博士三名退後旁邊人臣懼怕的樣子) ban7-ong5 e5 ong5 ban7-chu2 e5 chu2 sin e5 ong5 kiam2 m7-si7 ti7 lin2 e5 bak8-chiu cheng5! Kin2 ka7 goa2 chhut-khi3, na7 bo5 lin2 chiu7 bo5 mia7 (三個博士退場). (台上seh8 1 lin3愈走愈說) 
  王: 世間iau2 u7 chit khoan2 goan7 phok-su7, ti7 ong5 e5 bin7-cheng5 iau2 siuN7 beh kiu5 sim2-mih8 sin-ong5. 哈哈哈哈哈哈...... (王teh笑e5中間幕慢慢koaiN). 
  第五幕 
  約瑟, 馬利亞, 耶穌, 天使, 天使, 牧者, 博士 
  幕前: 聖詩19. (唱, 彈都好, 若唱oe7 tioh8 ai3 chin beng5 khah ho2) 
  牧者登場拜耶穌: 聖詩23第一節 
  博士登場拜耶穌: 聖詩23第二節 
  最後除馬利亞以外一同站起來向會眾唱 “普天同慶” (這幕要真壯嚴koh裝飾好) 
  閉幕 
  Goa2 Beh Hoan2-hoe2 
  布景: Toh-a2-teng2 khng3 chheh, phou7-a2 kiong7 5 pun2, nng7-e5 chheh-pau khng3 ti7 2 tiuN i2-a2-teng2. 
  人物: A-gi7. Sin3-hiong5. ThiN-sai3. Nng7-e5 ta-pou gin2-na2 13 hoe3, chit8 e5 cha-bou2 gin2-na2. 
  第一幕 
  Khai-bou7 e5 si5, A-gi7 piau2-si7 tui3 Sin3-hiong5 e5 chheh-pau thau-theh8 10 khou, khng3 ti7 i ka-ki7 e5 chheh-pau-lai7, chiu7 li7-khui hak8-hau7 mng5, kiaN5 chin toa7-pou7 beh kin2 tng2-khi3. (幕chiu7 koaiN khi2-lai5, tian7-hoe2 chhong3 hou7 khah am3). 
  A: (chiu7 na2-kiaN5 na2 kong2) Chham2-lah, chham2-lah, thiN teh ou chhin-chhiuN7 beh loh8 hou7, goa2 bo5 hou7-soaN3 beh an2-choaN2! (tian7-hoe2 chhong3 hou7 sih-le3 sih-le3, chhin-chhiuN7 sih-na3, koh kong3 ian-thang2 chhong3 hou7 chhin-chhiuN7 lui5 teh tan5 e5 khoan2, A-gi7 chiu7 chin kiaN e5 khoan2-sit,) na2-kiaN5 na2 kio3 Ma-ma, ma-ma goa2 chin kiaN. (chiu7 kin2 chiong chheh-pau piaN ti7 thou5-kha, lang5 soa3 phak loh8-khi3) Ma-ma kin2-lai5, goa2 m7-kaN2 lah. (Hit e5 si5 ThiN-sai3 chiah chhut-hian7).   T: A-gi7, A-gi7 li2 teh kiaN mah? 
  A: Goa2 chin kiaN, li2 si7 sim2-mih8 lang5? (hit si5 chiu7 giah8-thau5 khoaN3 hit e5 lang5) Li2 si7 sim2-mih8 lang5 goa2 m7-bat li2, li2 beh lai5 kap goa2 cho3-phoaN7 si7 m7-si7? Li2 tioh8 kiu3 goa2. 
  T: Li2 u7 khiam3-eng7 goa2 si7 m7-si7, na7 u7 li2 tioh8 hoe2-kai2, (hit si5 lui5 chiu7 tiam7) thau5 chit8-hang7 li2 siong5-siong5 ai3 ka7 peng5-iu2, pe7-bu2 thau-theh8 chiN5, thau-theh8 mih8, kin-a2-jit8 ti7 li2 chheh-pau-lai7 u7 10 khou si7 li2 e5 ho2 peng5-iu2 Sin3-hiong5 e5, chit 10 khou si7 in pa-pa sak-chhia lai5 than3 e5 chiN5 beh hou7 i theh8 lai5 kau hak8-hau7 hui3, li2 an2-ni ka7 i thau-theh8 khi3, chin m7-tioh8 taN li2 tioh8 kin2 oat8 to3-tng2-khi3, i chit-chun7 ti7 hia teh hau2 teh chhoe7 bo5. Te7-ji7 hang7 li2 m7 khi3 hu3 Chu2-jit8-oh8 ai3 cho3 phaiN2 gin2-na2, ui7-tioh8 an2-ni li2 e5 pe7-bu2 siong5-siong5 teh thoe3 li2 ki5-to2. 
  A: (ThiN-sai3 teh kong2 chiah e5 oe7 e5 si5 A-gi7 un5-un5-a2 peh khi2-lai5 che7 ti7 thou5-kha thiN-sai3 kong2 liau2 e5 si5 A-gi7 chiu7 tui3 thiN-sai3 kong2). Li2 si7 tui3 thiN-nih8 lai5, kio3 cho3 thiN-sai3 si7 m7-si7? chhiaN2 li2 sia3-bian2 goa2, goa2 chit-si5 beh to3-tng2 khi3 hak8-hau7 chiong 10 khou heng5 kho2-lin5 e5 Sin3-hiong5 (Hit si5 thiN-sai3 tui3 i e5 chhiu2 ka7 khan khi2-lai5 liau2 chiu7 li7-khui. A-gi7 tui3 chheh-pau lai7 chiong 10 khou theh8 chhut-lai5 chheh-pau phaiN7-le3 chiu7 jip8-khi3.) 
  第二幕 
  Bou7 khui e5 si5 Sin3-hiong5 tui3 te7-a2 lai7 tit8-tit8 teh theh8 i e5 chheh chhut lai5 chhoe7 i 10 khou, ti7 chit e5 si5 piau2-cheng5 tioh8 hou7 i oe7 chhin-chhiuN7 teh tioh8-kip teh chhoe7 e5 khoan2, tu2-tu2 hit e5 si5-chun7 A-gi7 jip8-tiuN5, tui3 Sin3-hiong5 e5 chhiu2 ka7 khan le3 na2 hau2 na2 kong2. 
  A: Sin3-hiong5 li2 teh chhoe7 sim2-mih8? 
  S: Goan2 pa-pa 10 khou beh hou7 goa2 kau hak8-hui3 goa2 oe7 ki3-tit si7 khng3 ti7 chit chheh-pau lai7, soa3 teh chhoe7 bo5. 
  A: Sin3-hiong5...(hit si5 A-gi7 hau2 kah boe7 kong2 oe7 theng5 tiap8-a2-ku2) li2 hit 10 khou si7 goa2 ka7 li2 theh8-khi3, taN ti7 chia heng5 li2, chhiaN2 li2 m7-thang siu7-khi3 ia7 tioh8 sia3-bian2 goa2, goa2 taN beh hoan2-hoe2 tui3 chit tiap8 i2-au7 beh kai2-pian3, ia7 beh khi3 hu3 Chu2-jit8-oh8 lah. (Hit si5 Sin3-hiong5 tui3 A-gi7 e5 keng-thau5 ka7 hoaN7-le3). 
  S: A-gi7----goa2 chin hoaN-hi2 li2 na7 u7-iaN2 beh hoan2-hoe2 goa2 beh chin thiaN3 li2 ia7 beh tak8 le2-pai3 khi3 chio li2 thak8 Chu2-jit8-oh8, (Sin3-hiong5 tui3 A-gi7 ka7 i khan khi2-lai5) an2-ni ho2 lah taN kin2 tng2 lai5 khi3. (2 lang5 na2 kiaN5 A-gi7 chiu7 chiong i sou2 tu2-tioh8 e5 long2 kong2 hou7 Sin3-hiong5 thiaN 2 lang5 na2 kong2 na2 the3-tiuN5). 
  閉幕 
</CL>
<HL>

聖子耶穌 
第一幕 
(馬利亞跪在室內椅子前祈讀聖經，祈禱後忽然一位天使出現向她說話) 
天：得著大恩e5 人ah，平安，主kap 你 ti7-teh 馬利亞ah，莫得驚因為你得著上帝e5 恩典。今你beh 懷孕生子，著 ka7 伊號名叫耶穌伊beh 最大，稱做至懸e5 e5 子，主上帝beh 用伊 e5 祖大衛e5 位hou7 伊，伊 beh 做王ti7 雅各e5 家到代代，伊e5 國也無窮盡。 
馬：我be7 有嫁人，chaiN2-iuN7 beh 有這個事？ 
天：上帝e5 能beh 臨到你，至懸e5 e5 權能beh 致蔭你，所以tui3 你生e5 beh 稱做聖，做上帝e5 子，上帝所 講e5 話，無一句無力。 
馬：我是主e5 女婢，願照你e5 話應驗 ti7 我。（天使離開） 
(合手祈禱之姿勢，面向天使去的方向，舉頭向上)。 
馬：我e5 心尊敬主最大，我e5 信因為救我e5 上帝來歡喜，因為伊看顧女婢e5 卑微，tui3 今以後萬世代beh 講我有福氣，因為hit個有權能e5，為著我做大e5 代誌，伊e5 名是聖，敬畏伊e5 人伊憐憫in，到代代，伊bat 用伊e5 手 出氣力，甚至驕傲e5 人伊有趕散in，有權能e5 人伊lut in e5 位，卑微e5 人，伊升in 做懸。枵 e5 人伊beh 用 好物hou7 in 食夠飽，富e5 人伊hou7 --in 空空倒去，伊扶助伊e5 奴僕以色列，來紀念憐憫，來施樂hou7 亞伯拉罕kap 伊e5 後裔到永世代。 
第二幕 
(在幕後說明路加2：1-7) 
(在伯利恆的曠野地有好幾個牧者照顧羊群) 
牧1：Ou！真寒，真寒，真寒，寒kah 連腳手koh 會跳舞，實在擋攏 be7-tiau5，oeh！Lin2 甚物人有火chhe3無？ 
牧2：Thai3有？咱攏kheh 做伙就會較燒la3，來la3，較倚來la3，kiu 頭腳吐， kiu 腳頭吐，無kiu 是雙頭吐，a3 好a3，攏總kiu nou3 kiu-kiu hou7 伊一腹肚。 
牧3：Oe3！兄弟ah ，你看，寒罔寒天清清，月圓圓，星koh 光光ou3！Ouh！hia koh 有一粒特別大e5 星。Ouh！你看你看真光真光，sih 1下sih 1下實在有夠大，有夠光。 
(忽然天使到四面發亮牧者懼畏俯伏於地上登場) 
(天使長導約四五名天軍) 
天長：莫得驚，因為我報lin2 大歡喜e5 好消息hou7 百姓攏有份，因為今仔日ti7 大衛 e5 城已經為著lin2 生一個拯救e5，就是主基督，lin2 beh 看見一 個嬰仔用布包，睏ti7 槽nih-e5，這個就是hou7 lin2 做記號。 
天軍一同：Ti7 極懸e5 位榮光歸ti7 上帝， 地上和平ti7 伊所歡喜e5 人e5 中 間。（天使長與天使離開他們退場） 
牧1：Ou3！驚一下險死，nai2 有hiah 燦爛e5 光houN3，目珠攏peh be7 開，eN3！hit個聲講甚物，lin2 會記得be7？ 
牧2：甚物講「報咱大歡喜e5 事，hou7 攏總e5 人知影，」甚物講「在大衛之城lou3」，一個救主叫做耶穌e5 出 世，講用布包睏ti7 馬槽nih8 e5，這個就是記號。
牧3：Oeh！大衛 e5 城我知，我細漢e5 時ti7 hia，bat kah 有chhun le3，來去，我chhoa7 lin2 來去，hiah e5 人真久以前著 一直teh 聽候一個世間e5 救主出世，來去，咱也來拜伊。 
第三幕 
(希律王坐於寶座，人臣二人在旁仕奉另外一個人臣恐肅地進入來) 
臣：王ah 萬歲！王ah！外面有三個博士 tui3 東方來beh 拜見萬王e5 王萬 主e5 主。 
王：甚物！三個博士beh chhoe7 我，是甚物要事，隨時chhoa7來！ 
臣：Hah！尊命，願王國興旺到萬世。（人臣chhoa7 三個博士入宮） 
臣：萬王e5 王，萬主e5 主，這三個就是。 
王： Lin2 是博士，有甚物代誌？ 
博1：拜見尊顏，無上光榮，願王萬歲，（三博一齊鞠躬）阮三人， 是博士，專門研究星，這日天頂出大星，發出大光照暗暝，阮三人就起身，沿路直直進，chhoe7 到這個猶太地才知新王chia 出地。 
博2：Che 新王，名耶穌，聖經記清楚古早先知所預言，到這時才大顯現。 
博3：阮三人，用誠心提寶貝禮物黃金，乳香kap 沒藥，獻hou7 新王無保惜。 
王：…有智慧e5 博士，啥事經過沙漠來到chia iau2 m7 知新王（大聲喝講）憨人（忽然站起來博士三名退後旁邊人臣懼怕的樣子）萬王e5 王萬主e5 主新e5王kiam2 m7 是ti7 lin2 e5 目珠前！緊ka7我出去，若無lin2 就無命（三個博士退場）。（台上seh8 1 lin3愈走愈說） 
王：世間iau2有這款憨博士，ti7 王e5面前iau2想beh 求甚物新王。哈哈哈哈哈哈......（王teh笑e5 中間幕慢慢關）。 
第五幕 
約瑟， 馬利亞， 耶穌， 天使， 天使， 牧者， 博士 
幕前： 聖詩19。(唱、彈都好，若唱oe7 著 ai3 真明較好) 
牧者登場拜耶穌： 聖詩23第一節 
博士登場拜耶穌： 聖詩23第二節 
最後除馬利亞以外一同站起來向會眾唱"普天同慶" (這幕要真壯嚴koh裝飾好) 
閉幕 
我 Beh 反悔 
布景：桌仔頂囥冊，簿仔共5 本，2 個冊包囥 ti7 2 張椅仔頂。 
人物： 阿義。信雄。天使。兩個查甫囡仔13歲。1個查某囡仔。 
第一幕 
開幕e5 時，阿義表示tui3 信雄e5 冊包偷提 10 箍，囥 ti7 伊家己e5 冊包內，就離開學校門，行真大步beh 緊轉去。（幕就關起來，電火chhong3 hou7 較暗）。 
A：（就那行那講）慘lah，慘lah，天teh 烏親像beh 落雨，我無雨傘beh an2-choaN2！（電火chhong3 hou7 sih-le3 sih-le3，親像sih-na3，koh kong3 ian 桶 chhong3 hou7 親像雷teh tan5 e5 款，阿義就真驚e5 款式，）那行那叫媽媽，媽媽我真驚。（就緊將冊包piaN ti7 塗腳，人續仆落去）媽媽緊來，我m7 敢lah 。（hit e5 時天使才出現）。
T：阿義，阿義你teh 驚mah？ 
A：我真驚，你是甚物人？（hit時就 giah8 頭看hit個人）你是甚物人 我m7-bat 你，你beh 來kap 我作伴是m7 是？你著救我。 
T：你有欠用我是m7 是，若有你著悔改，(hit時雷就tiam7)頭一項你常常ai3 ka7 朋友，父母偷提錢，偷提物，今仔日ti7 你冊包內有10 箍 是你e5 好朋友信雄e5，這10 箍是in 爸爸sak 車來趁e5 錢beh hou7 伊提來交學校費，你an2-ni ka7 伊偷提去，真 m7 著今你著緊越倒轉去，伊這陣 ti7 hia teh 哮teh chhoe7 無。第二項你m7 去赴主日學愛做歹囡仔，為著an2-ni你 e5 父母常常teh 替你祈禱。 
A：(天使teh 講chiah e5 話e5 時阿義勻勻仔 peh起來坐ti7 塗腳天使講了e5 時阿義就tui3 天使講)。你是tui3 天nih8來，叫做天使是m7 是？請你赦免我，我這時beh 倒轉去學校將10箍 heng5 可憐e5 信雄（hit時天使tui3 伊e5 手ka7 牽起來了就離開。阿義tui3 冊包內將10 箍提出來冊包phaiN7-le3 就入去。） 
第二幕 
幕開e5 時信雄tui3 袋仔內直直teh 提伊e5 冊出來chhoe7 伊10 箍，ti7 這個時表情著 hou7 伊會親像teh 著急teh chhoe7 e5 款，tu2-tu2 hit e5 時陣阿義入場，tui3 信雄e5 手ka7 牽le3 那哮那講。 
A：信雄你teh chhoe7 甚物？ 
S：阮爸爸10 箍beh hou7 我交學費我會記得是囥 ti7 這冊包內，續 teh chhoe7 無。 
A：信雄…（hit時阿義哮kah boe7 講話停tiap8 仔久）你hit 10箍是我ka7 你提去，今 ti7 chia heng5 你，請你m7-thang 受氣也著赦免我，我今beh 反悔tui3 這 tiap8 以後beh 改變，也beh 去赴主日學lah 。（hit時信雄tui3 阿義e5 肩頭ka7 hoaN7-le3)。 
S：阿義－我真歡喜你若有影beh 反悔我beh 真疼你也beh 逐禮拜去招你讀主日學，(信雄tui3 阿義ka7 伊牽起來)an2-ni好lah今緊轉來去。(2人那行阿義就將伊所tu2著e5 攏講 hou7 信雄聽2 人那講那退場)。 
閉幕 
</HL>