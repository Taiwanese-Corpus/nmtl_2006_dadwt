<CL>
  第二幕 開場白 
  惠：Tu.Tu…hmh，tho2-ia3 si2 koaN2 kui poaN3 jit8 iau2-si7 m7 jip8-khi3，na2 koaN2，chau2 na2 hng7. Tu.Tu. khi3-si2-lang5。(拿著袖子擦擦汗，回頭看見 ke-ta3 露個笑) Ho2！chia u7 chit8 e5 ke-ta3 chin ho2-se3 lah. (舉起 ke-ta3 chai3 tui) 
  繼：(從幕後喊) Siu3-hui7 a！ 
  惠：Ma…goa2 ti7 chia leh！( Ta3 一兩次tan3 bo5 ta3 tioh8 ke-a2 seh8一lin3 再往左邊追時她用力一撲但沒撲住，反而撞到剛出來的繼母，把她手裡的雞餌都弄散了。) 
  繼：(撲撲衣服氣昂地站起來，左手插著腰右手指推秀惠) Li2 chit e5 kau5-si2 gin2-a2 bo5 bak8-chiu si7-m7? Lin2 pe7 khia7 ti7 chia li2 long2 bo5 khoaN3 kiN3？ Li2 liah8 chun2 li2 toa7 han3 lah bo5 lang5 kaN2 ka3-si7 li2 lah. Chiah ka7 chhi3 khoaN3 mai7 leh. 
  惠：Bo5 lah！ Goa2 m7 kaN2 lah! ma-ma chhiann2 sia3-bian2 goa2 lah。 
  繼：ma-ma tan2 li2 kui pou to7 bo5 tng2-lai5. chui2-kng e5 chui2 a3-bo5 taN, lai7-bin7 ia7 bo5 sau3, kan-ta loa7 koaN2 ke-a2 chiu7 e7 tang3 soah su7 si7 bo5? Kin-na2-jit8 tu2-ho2 lin2 che2-che2 tui3 Tai5-pak thak8-chheh tng2-lai5 beh phah li2 u7 khah phaiN2-se3 chit8-sut-a2. Chong2 kong2 li2 ia7 toa7 han3 lah, m7-bian2 to7 hou7 lang5 phah chiah beh jin7-chin…KoaN2-kin2 seng khi3 taN chui2 chiah sau3-te3. (秀惠擦眼往牆邊拿個水桶，沉默而從左退場。) 
  繼：(目送她回頭) Aih！Hiah nih toa7-han3 lah, iau2 si7 m7-thiaN goa2 e5 oe7, pin7-toaN7 si2-si2 sim2-mih8 to7 m7-kheng2 ka-ki7 khi3 cho3. Chit kui2-ni5 lai5 goa2 ui7-tioh8 chiah e5 gin2-na2 m7-chai hui3-liau2 goa7 che7 sim-sin5, m7-chai-iaN2 e5 lang5 beh kong2 goa2 si7 teh khou2-tok8 cheng5-lang5-kiaN2, ki5-sit8 goa2 si7 ui7 tioh8 in e5 chiong-lai5 goa2 ka-ti7 ia7 kan-khou2 be7 chio2 lah！(坐下劈柴) Siu3-eng i2-keng jip8 tai7-hak8 bo5 su-iau3 goa2 khi3 koan2 i，kong2 tioh8 A-bun5 chiah si7 m7-bat poaN3-hang7 m7 thiaN oe7 sit8-chai7 chin kan-khou2. 
  文：(衣服弄髒，手裡帶著一塊肉也弄髒，心裡害怕走近母前) ma-ma，be2 tng2 lah (chiong 肉 theh8 hou7 媽媽。) 
  繼：(Theh8 肉khit lai5 khoaN3 ) Oh！A-bun5，chit te3 bah na2 e7 chiah kiaN-lang5? 
  文：(撲撲衣裳的髒泥而畏懼地) Ka7 lauh8 thou5-kha e5 lah. In-ui7 keh-piah e5 kau2 tit8-tit8 ka7 goa2 jiok, goa2 kiaN chiu7 an2-ni poah8-to2 loh8 khi3. 
  繼：Hng2! Gong7 to7 si7 gong7, kio3 li2 khi3 be2 chit8 te3 bah ia7 be7 ho2-ho2 ka7 goa2 be2 tng2 lai5, iu7-si7 koh toa3 lou7-nih poaN3 sng2 poaN3 chit-tho5. Na7 m7-si7 lin2 che2-che2 tng2-lai5 siuN7 beh chu2 chit8 tng3 chheN-chhau hou7 i chiah8 ma7 be7 kio3 li2 khi3 be2. (自嘆，把肉提給他嚴厲地) lai5 theh8 khi3 chau3-kha se2-se2 hou7 chheng-khi3 tiau3 he7 teng-a2 nih.(阿文轉身默然走一兩步才故意搖擺手裡的肉闊步而退場。) 
  繼：(目送他) Heh！Gong7 gin2-na2 lian5 kiaN5-lou7 to bo5 cheng3-keng. (再收拾柴) (秀英帶阿仁唱著聖詩304首進場。) 
  英：A-jin5 e7 chhiunn3 a，lai5 chhiunn3 hou7 ma-ma thiann ho2 m7-ho2？ 
  繼：(停止工作，笑容注意阿仁) Heh，A-jin5 e7 chhiunn3-koa，chhiunn3 hou7 ma-ma thiann ho2 m7-ho2？(鼓掌地) 
  仁：Chhiunn3，Ia5-sou thiaN3 goa2, goa2 chai beng5……(記不起來) 
  英：(笑著提醒他) 
  繼：(不等他繼續唱便鼓掌拍他) koai-kiaN2 lai5，ma-ma pho7 chit8-e5. 
  英：Kin-na2-jit8 goa2 chhoa7 i khi3 le2-pai3-tng5 thak8 Chu2-jit8-oh8, i chin hoaN-hi2, chiong koa long2 ki3-khit-lai5 lah. 
  繼：Oh！Sit8-chai7 chin chhong-beng5, tan2 au7 le2-pai3 chiah koh kio3 che2-che2 chhoa7 li2 khi3 ho2 m7 ho2? (問阿仁) 
  仁：Ho2. (但又從媽媽的懷抱逃出) che2-che2 goa2…beh khi3 che2-che2 hia. 
  英：Ho2，lai5！ (抱阿仁過來)…Ah tioh8, (想起似地) ma-ma, kin-na2-jit8 kau3-hoe7 e5 lang5 long2 beh chheng2-an pa-pa kap ma-ma。Chu2-jit8-oh8 e5 hau7-tiunn2 ia7 teh mng7 Siu3-hui7 kap A-bun5 chiah ku2 chaiN2-iuN7 long2 bo5 lai5 Chu2-jit8-oh8？ 
  繼：Si7 lah, to-sia7. Siu3-hui7 A-bun5 long2 ti7 hak8-hau7 thak8 chheh, tng2 lai5 chhu3-nih iu7 chin bo5 eng5, sou2-i2 le2-pai3-jit8 goa2 chiu7 kio3 in ti7 chhu3-nih pang-bang5. Tui3 Li2 khi3 Tai5-pak thak8 chheh i2-lai5 in chiu7 chin chio2 khi3 hu3 Chu2-jit8-oh8 a。 
  英：Chong2-si7 ma-ma，Chu2-jit8-oh8 koh kap phou2-thong e5 hak8-hau7 bo5 sio-siang5 neh！I ka3 lang5 cho3 ho2-su7 thiaN-thang3 pe7-bu2。Ju5-ko2 ma-ma ia7 khi3 thiann to7 e7 koh khah chheng-chho2. 
  繼：si7，goa2 chai-iann2，goa2 chai-iann2。Li2 khoaN3 ma-ma chiah nih bo5-eng5, na2 u7 hit ho7 si5-kan neh？ Oh！I2-keng tau3 lah, goa2 kin2 lai5 khi3 chha2 bi2-hun2 hou7 lin2 chiah8. Li2 chiah e5 chha5 siu-siu leh. 
  英：Ho2，A-jin5 li2 khia7 chia, che2-che2 beh siu-chha5. 
  仁：goa2 ia7 beh ka7 che2-che2 tau3 siu. 
  英：(露笑) ho2！(便開始收拾火柴，二人唱304首，最後一束柴疊積在柴堆表示工作已完將進去屋內。這時秀惠兩手提兩個水桶進來，臉上顯出憂愁的樣子，把水桶放在牆邊，伸一伸腰再用袖口擦擦臉，往牆邊拿一把掃帚回過身才注意到秀英。) 
  惠：Oh！Che2-che2 li2 ia7 ti7 chia. 
  英：Siu3-hui7 lai5，hou7 li2 chin tioh8-boa5, che2-che2 pang-bang5 li2。 (欲從她接過掃帚) 
  惠：M7-bian2, 姐姐 goa2 liam5-piN e7 sau3 ho2. 
  仁：(走近也想接掃帚) Goa2 ia7 beh sau3. 
  惠：(生氣地推開他) 阿仁！ Li2 beh chhong3 什麼？ Chau2 lah！ 
  仁：(哭出聲來) 嗡！媽媽啊！二姊啦…… 
  英：(責她) Oh！秀惠！ Li2 m7-thang an2-ni. (轉向阿仁) Oh！阿仁！ Li2 m7-thang khau3, 姐姐ka7 me7二姐lah. 
  惠：討厭死，soa3 be7 hiau2-tit koh 去 tau5 媽媽。 (恨阿仁而自己便開始掃地) 
  英：好，阿仁 m7-thang khau3 lah, chin koai 媽媽 teh chu2 chhen-chhau beh hou7 li2 chiah8, li2去看 chu2 ho2 boe7 ho2 bo5?(送他進屋內，回過身走進) 秀惠 Li2 m7-tioh8, 他也沒 tek 罪你。 (用慈愛的眼光望著她) 
  惠：是，chong2-si7 chin tho2-ia3他 (望低下) 因為媽媽只愛他一人。 
  英：(深思的) 秀惠！Goa2 chai-iaN2 li2 e5 心情，但是…秀惠 Lan2 eng3-kai jim2-nai7 chiah-ho2. 
  惠：姐姐，媽媽 chit8-sut-a2 to bo5 thiaN3 lan2. (淘氣的) Goa2 chin bo5 hoaN-hi2 chheng i cho3 lan2 e5 媽媽。 
  英：秀惠，你又太過火了。Li2 sou2 kam2-kak e5 姐姐ia7 u7 kam2-kak tioh8. Tui3 lau7-bo2 si2 liau2, lan2 chiu7 si7 bo5 bo2-a-kiaN2.Lan2 si7 su-iau3 jim2-nai7 一切 e5. 
  惠：姐姐 e5 oe7 goa2 long2 明白。 Chong2-si7 goa2 kiaN liau2 bo5 u7 chit chiong2 e5 jim2-nai7 性。Tui3 學校 tng2 lai5 to7 已經 chin sian7 lah beh koh taN 水、sau3-te3、看kou3 阿仁，媽媽 long2 m7-bat kong2 1句 an-ui3 e5 oe7. Siat-su2 lan2 e5 媽媽 na7 ti7 teh…
  英：(同情地) 是，秀惠 lan2 m7-thang koh siuN7 loh8 去 lah！來，秀惠 lan2 che7 chia lai5 kong2 chit8-e7-a2 oe7, 姐姐 chin ai3 kap li2 kong2 oe7.(二人坐下長椅) 
  惠：姐姐ti7 台北的生活 chaiN2 iuN7？ 
  英：Chin ho2!Sui-jian5 bo5 chin li7 pian7, chong2 si7 chin khoai3-lok8. 
  惠：Goa2 chin ai3 thiaN hia e5 siau-sit. 
  英：Ho2!Goa2 kong2 hou7 li2 thiaN, chong2-si7 kiaN liau2 chit8-si5 kong2 be7 liau2. Ng3-bang7 li2 kin2 pit-giap8 thang chin3 大學，哈哈.
  惠：哈！Goa2 ia7 ng3-bang7 chiong-lai5 e7-tang3 chin3大學 m7-bian2 koh toa3 chhu3-nih teh hou7 媽媽 me7. 
  英：嗯！台北chin鬧熱，什麼都有，什麼美e5 mih8-kiaN7、漂亮e5衣服、汽車ia7 chin che7, kiaN5-lou7 e5 lang5 koh kin2, na7 beh thit-tho5,一個月ma7 thit-tho5 be7 liau2. Chong2-si7 goa2 chin chio2 khi3 ke-nih thit-tho5.禮拜日goa2 chiu7 去 hu3-kin7 e5 禮拜堂 cho3 le2-pai3. Ti7 hia cho3禮拜e5人chin che7, le2-pai3-tng5 ia7 chin toa7. PoaN3 ni5-ku2 goa2 chiu7 kap in sek8-sai7 liau2. Sou2-i2 goa2 long2 be7 kam2-kak bo5 phoaN7, hoan2-tng2 tit-tioh8 chin che7 e5 li7-ek. 秀惠， (轉問) Lin2 chia e5 教會怎樣？Kin-na2-jit8 goa2 去教會，牧師 teh mng7 lin2 kong2 最近你和阿文 long2 chin han2-tit到教會 
  惠：si7 ma3. 媽媽 m7-kheng2 hou7 goan2去。 
  英：是，我很了解，媽媽in-ui7 be7 hiau2-tit, 爸爸又 bo5 chin用心教會的事。 
  惠：爸爸 bo5 eng5 i e5 tai7-chi3. Siat-su2 lan2 e5 媽媽 na7 iau2 ti7-teh…… 
  英：是！Siat-su2 lan2 e5 媽媽na7 iau2 ti7-teh,秀惠、阿文lan2 chiu7 m7-bian2 chiah nih bo5 phoaN7. Goa2 ti7 台北 ia7 常常 siau3-liam7 你和阿文，kiaN lin2 bo5 phoaN7, iu7 kiaN lin2 kap 媽媽有…什麼 bo5 tu2 ho2 e5 kam2-cheng5. 
  惠：姐姐，姐姐 goa2 sit8-chai7 chin kan-khou2, chin bo5 phoaN7, chong2-si7 kin-na2-jit8 起 goa2 beh jim2-nai7 lah. 
  英：Tioh8 (握她的手) 秀惠已經 m7-si7 gin2-na2 了, lan2 tioh8 jim2-nai7, hou7 siong7 an-ui3, 有一日媽媽e7 thiaN3 lan2. Hit si5 lan2 e5 媽媽 hoan-hu3 lan2 tioh8 jim2-nai7 ia7 tioh8 ki5-to2. (二人相見顯出笑容) 
  英：TaN lan2 kin2 lai5 sau3 hou7 chheng-khi3. 
  繼：秀英啊！Beh chiah8 png7 lah (從幕後) 
  英：媽媽 goan2 liam5-piN khi3 lah. (吟著217首) 
</CL>
<HL>

第二幕 開場白 
惠：Tu。tu …嗯，討厭死趕歸半日iau2 是m7 入去，那趕，走那遠。Tu。tu，氣死人。（拿著袖子擦擦汗，回頭看見雞罩露個笑。）好！chia 有一個雞罩真好勢lah。（舉起雞罩再追） 
繼：（從幕後喊）秀惠啊！ 
惠：媽…我ti7 chia leh！（罩一兩次但無罩著雞仔，seh8 一 lin3 再往左邊追時他用力一撲，但無撲住，反而撞到剛出來的繼母，把他手裡e5 雞餌都弄散了。） 
繼：（撲撲衣服氣昂地站起來，左手插著腰右手指推秀惠）你這個猴死囝仔無目珠是m7？ Lin2 父企ti7 chia 你攏無看見？你掠準你大漢lah無人敢教示你lah。Chiah ka7 試看mai7 leh。 
惠：無lah ！我m7 敢lah ！媽媽請赦免我了。 
繼：媽媽等你歸晡to7 無轉來。水缸e5 水a 無擔，內面也無掃，干單賴趕雞仔就會tang3 煞事是無？今仔日tu2 好lin2 姐姐tui3 台北讀書回來beh 扑你有較歹勢一sut 仔。總講你也大漢lah，m7 免to7 hou7 人扑才beh 認真。趕緊先去擔水才掃地。（秀惠擦眼往牆邊拿個水桶沈默而從左退場。）
繼：（目送他回頭）哎！Hiah nih 大漢lah，iau2 是m7 聽我e5 話，貧憚死死甚物 to7 m7 肯家己去做。這幾年來我為著chiah 個囝仔m7 知費了外濟心神，m7 知影e5 人beh 講我是teh 苦毒前人子，其實我是為著in e5 將來我家己也艱苦未少lah！（坐下劈柴）秀英已經進大學無須要我去管她，說到阿文才是m7-bat 半項m7 聽話實在真艱苦。 
文：（衣服弄髒，手裡帶著一塊肉也弄髒，心裡害怕走進母前）媽媽買轉lah （將肉提hou7 媽媽。）
繼：（提肉起來看）Oh ！阿文，這te3 肉那會chiah 驚人？ 
文：（撲撲衣服的髒泥而畏懼地）ka7 lauh8土腳e5 lah。因為隔壁e5 狗直直ka7 我jiok，我驚就an2-ni 跋倒落去。 
繼：哼！憨to7 是憨，叫你去買一塊肉也be7好好ka7 我買轉來，又是koh toa3 路nih 半sng2 半chhit-tho5。若m7 是lin2 姐姐轉來想beh 煮一頓chheN-chhau hou7 伊食ma7 be7叫你去買。（自嘆），（把肉提給他嚴厲地）來提去灶腳洗洗hou7 清氣吊下釘仔nih。（阿文轉身默然走一兩步才故意搖擺手裡的肉闊步而退場。） 
繼：（目送他）嘿！憨囝仔連行路都無正經。（再收拾柴）（秀英帶阿仁唱著聖詩304 首進場。）
英：阿仁會唱了，來唱給媽媽聽好m7好？ 
繼：（停止工作，笑容注意阿仁）嘿，阿仁會唱歌，唱給媽媽聽好不好？（鼓掌地） 
仁：唱，耶穌疼我，我知明……（記不起來） 
英：（笑著提醒他） 
繼：（不等他繼續唱便鼓掌拍他）乖子來，媽媽抱一個。 
英：今仔日我chhoa7 伊去禮拜堂讀主日學，伊真歡喜，將歌攏記起來lah。 
繼：Oh ！實在真聰明，等後禮拜才 koh 叫姐姐chhoa7 你去好m7 好？（問阿仁） 
仁：好。（但又從媽媽的懷抱逃出）姐姐我…beh 去姐姐hia。 
英：好，來！（抱阿仁過來）…ah 著，（想起來似）媽媽，今仔日教會的人攏beh 請安爸爸kap媽媽。主日學e5校長也teh 問秀惠和阿文chiah 久怎樣攏無來主日學？
繼：是lah，多謝。秀惠阿文攏ti7 學校讀冊，轉來厝nih 又真無閑，所以禮拜日我就叫in ti7 厝nih 幫忙。Tui3 你去台北讀冊以來in 就真少去赴主日學了。 
英：總是媽媽，主日學又kap普通的學校無相像neh ！它教人做好事疼痛父母。如果媽媽也去聽就會koh 較清楚。 
繼：是，我知影，我知影。你看媽媽chiah nih 無閑，那有hit 號時間neh ？Oh！已經晝lah，我緊來去炒米粉hou7 lin2 食。你chiah e5 柴收收leh。 
英：好，阿仁你企chia，姐姐beh 收柴。 
仁：我也beh ka7 姐姐鬥收。 
英：（露笑）好！（便開始收拾火柴，二人唱304 首，最後一束柴疊積在柴堆表示工作已完將進去屋內。這時秀惠兩手提兩個水桶進來，臉上顯出憂愁的樣子，把水桶放在牆邊，伸一伸腰再用袖口擦擦臉，往牆邊拿一把掃帚回過身才注意到秀英。）
惠：噢！姐姐你也ti7 chia。 
英：秀惠來，hou7 你真著磨，姐姐幫忙你。（欲從她接過掃帚） 
惠：m7 免，姐姐我liam5-piN 會掃好。 
仁：（走近也想接掃帚）我也beh 掃。 
惠：（生氣地推開他）阿仁！你beh 創什麼？走lah。 
仁：（哭出聲來）嗡！媽媽啊！二姐啦…… 
英：（責他）Oh ！秀惠！你m7-thang an2-ni. （轉向阿仁）Oh ！阿仁！你m7-thang 哭，姐姐ka7 罵二姐leh。 
惠：討厭死，續未曉tit koh 去投媽媽。（恨阿仁而自己便開始掃地） 
英：好，阿仁m7-thang 哭啦，真乖媽媽teh 煮chheN-chhau beh hou7 你食，你去看煮好未好無？（送他進屋內回過身走進）秀惠你m7 著，他也沒得罪你。（用慈愛的眼光望著她） 
惠：是，總是真討厭他。（望低下）因為媽媽 只愛伊一人。 
英：（深思地）秀惠！我知影你e5 心情，但是…秀惠咱應該忍耐才好。 
惠：姐姐，媽媽一sut-a2 都無疼咱。（淘氣的）我真無歡喜稱伊做咱 e5 媽媽。 
英：秀惠，你又太過火了。你所感覺e5姐姐也有感覺著。Tui3 老母死了，咱就是無母仔子。咱是須要忍耐一切e5。 
惠：姐姐e5 話我攏明白，總是我驚了無有這種e5 忍耐性。Tui3 學校轉來都已經真sian7 lah beh koh 擔水、掃地、看顧阿仁，媽媽攏m7-bat 講一句安慰e5 話。設使咱 e5 媽媽 若ti7 teh …
英：（同情地）是，秀惠咱 m7-thang koh 想落去lah ！來，秀惠咱坐chia 來講一下仔 話，姐姐真愛kap 你講話。（二人坐下長椅） 
惠：姐姐ti7 台北e5 生活怎樣？ 
英：真好！雖然無真利便，總是真快樂。 
惠：我真愛聽hia e5 消息。 
英：好，我講hou7 你聽，總是驚了一時講未了。向望你緊畢業thang 進大學，哈哈。 
惠：哈！我也向望將來會tang3 進大學m7 免koh toa3 厝nih teh hou7 媽媽罵。 
英：嗯！台北真鬧熱，什麼都有，什麼美e5 物件，漂亮e5 衣服，汽車也真濟，行路e5 人koh 緊，若beh thit-tho5，一個月ma7 thit-tho5 be7了。總是我真少去街nih thit-tho5，禮拜日我就去附近e5 禮拜堂做禮拜。Ti7 hia 做禮拜e5 人真濟，禮拜堂也真大。半年久我就kap in 熟悉了。所以我攏be7感覺無伴，反轉得著真濟e5 利益。秀惠，（轉問）lin2 chia e5 教會怎樣？今仔日我去教會，牧師teh 問lin2 講最近你和阿文攏真罕tit 到教會。 
惠：是ma3。媽媽m7 肯hou7 阮去。 
英：是，我很了解，媽媽 因為未曉得，爸爸又無真關心教會的事。 
惠：爸爸無閑伊e5 代誌。設使lan2 e5 媽媽若iau2 ti7-teh ……
英：是！設使咱 e5 媽媽若iau2 ti7-teh，秀惠、阿文咱就m7 免chiah nih 無伴。我ti7 台北也常常數念你和阿文，驚lin2 無伴，又驚lin2 kap 媽媽有…什麼無tu2 好e5 感情。 
惠：姐姐，姐姐我實在真艱苦、真無伴，總是今仔日起我beh 忍耐lah。 
英：著（握她的手）秀惠已經m7 是囝仔了，咱著忍耐，互相安慰，有一日媽媽會 疼咱。Hit 時咱 e5 媽媽吩附咱著忍耐也著祈禱。（二人相見顯出笑容） 
英：今咱緊來掃hou7 清氣。 
繼：秀英啊！Beh 食飯lah（從幕後） 
英：媽媽阮liam5-piN 去lah。（吟著217首） 
</HL>