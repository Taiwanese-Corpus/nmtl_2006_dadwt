<CL>
Ek8
U7 chit8 jit8, chit8 e5 seng-but8 kau3-siu7, beh ka7 hak8-seng kho2-chhi3. I koaN7 chit8 kha chiau2-lang2-a2 jip8 lai5 kau3-sek. Chiau2-lang2-a2 lai7-bin7 u7 chit8 chiah chiau2-a2, goa7-bin7 iong7 chit8 te3 ou-pou3 kham3--leh. 
Chit e5 kau3-siu7 hian-khui chit8-sut-a2 ou-pou3, hou7 hak8-seng khoaN3 chiau2-a2 e5 kha. Kau3-siu7 mng7 hak8-seng kong2, "Chit chiah chiau2-a2 si7 sim2-mih8 khoan2 chiau2-a2, ka7 i e5 mia5 sia2--chhut-lai5 ".
U7 chit8 e5 hak8-seng chin siu7-khi3. I siuN7 kong2 kan-taN khoaN3 chiau2-a2-kha, beh na2 e7 chai-iaN2 si7 sim2-mih8 khoan2 chiau2-a2. Sou2-i2 i chiu7 bo5 ai3 chham-ka kho2-chhi3, tui3 kau3-sek kiaN5--chhut-khi3. Kau3-siu7 khoaN3--tioh8, chiu7 ka7 kio3 lai5 mng7 kong2 "Li2 si7 an2-choaN2 m7-ai3 kho2-chhi3. Li2 kio3 sim2-mih8 mia5? "Chit e5 hak8-seng long2 bo5 kong2-oe7, kan-taN lek8 i e5 khou3-kha--khi2-lai5 hou7 kau3-siu7 khoaN3 i e5 kha, kong2, " Li2 khoaN3 goa2 e5 kha, goa2 kio3 sim2-mih8 mia5?"
(Tai5-oan5-ji7 Chap8-chi3 te7 2 ki5, 2000 ni5 7 geh8)
</CL>
<HL>

譯
有一日，一個生物教授，beh ka7學生考試。伊koaN7一腳鳥籠仔入來教室。鳥籠仔內面有一隻鳥仔，外面用一塊烏布蓋--leh。
這個教授掀開一屑仔烏布，hou7學生看鳥仔e5腳。教授問學生講，「這隻鳥仔是甚物款鳥仔，ka7伊e5名寫--出-來。」
有一個學生真受氣。伊想講kan-taN看鳥仔腳，beh那會知影是甚物款鳥仔。所以伊就無ai3參加考試，tui3教室行--出-去。教授看--著，就ka7叫來問講「你是an2-choaN2 m7-ai3考試。你叫甚物名？」這個學生攏無講話，kan-taN勒伊e5褲腳--起-來hou7教授看伊e5腳，講，「你看我e5腳，我叫甚物名？」
(台灣字雜誌第2期，2000年7月)
</HL>