<CL>
Ui7-tioh8 beh ka-kiong5 hak8-seng e5 hoat-ti7 kau3-iok8, lau7-su chhoa7 it-ni5 e5 hak8-seng gin2-a2 khi3 chham-koan keng2-chhat-kiok8. Ti7 hia in khoaN3 tioh8 kong-po3-noa5 u7 tah kui2 e5 lang5 e5 siong7. Chit8 e5 gin2-a2 ka7 keng2-chhat mng7: “Keng2-chhat a-peh, hia-e5 siong7 si7 sim2-mih8 lang5?”
“Toa7 phaiN2-lang5 !” Keng2-chhat an2-ne hoe5-in3.
“PhaiN2-lang5 tioh8-ai3 kin2 ka7 liah8--khi2-lai5 !”
“Si7--ah ! Ka7 in e5 siong3-phiN3 tah ti7 chia beh hou7 lang5 khoaN3, thang po3 goan2 chai, thang ka7 liah8 lai5 koaiN.”
Hak8-seng gin2-a2 hiong5-hiong5 puh chit8 ku3: “Si7 siaN2-tai7 hip-siong7 e5 si5 bo5 sun7-soa3 ka7 liah8--khi3-lai5?”
</CL>
<HL>

為著beh 加強學生e5 法治教育，老師chhoa7 一年e5 學生囡仔去參觀警察局。Ti7 hia in 看著公佈欄有貼幾個人e5 像。一個囡仔ka7 警察問：「警察阿伯，hia-e5 像是甚物人？」
「大歹人。」警察an2-ne回應。
 「歹人著ai3緊ka7掠--起-來！」
「是--ah！Ka7 in e5 相片貼ti7 chia beh hou7 人看，thang 報阮知，thang ka7掠來關。」
學生囡仔雄雄puh 一句：「是啥代翕相e5 時無順續ka7 掠--起-來？」
</HL>