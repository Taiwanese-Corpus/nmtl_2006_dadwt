<CL>
 Cha2-cheng5 e5 Tai5-oan5-lang5 chiok san3-chhiah. U7 bi2-png7 thang chiah8 chiu7 sng3-si7 be7 bai2--lah. Beh u7 mih8 thang phoe3-png7 koh khah han2--tit. Na7 u7, ma7 long2-si7 chhai3-pou2, kiam5-hi5 hit lui7 e5 kiam5-toa5. Oah8 beh kiam5--si2.
Kong2 u7 chit8 ke-hoe2-a2, piah-teng2 tiau3 chit8 boe2 kiam5-hi5. Chiah8 png7 e5 si5, lau7-pe7 chiu7 ka7 in nng7 e5 kiaN2 kong2 :”Lin2 na7 bo5 mih8 phoe3 png7 chiah8 be7 loh8--khi3, tioh8 khoaN3 chit8 e7 piah-teng2 e5 kiam5-hi5, chiah8 chit8  chhui3 png7. An2-ne, lin2 e7 kam2-kak png7 khah ho2 chiah8.”
Koe3 chit8-e7-a2, sio2-ti7 tioh8 kheng5-hun kong2 : “A-pa, a-hiaN chin iau-sai5, i long2 khoaN3 nng7-e7 chiah chiah8 chit8-chhui3 png7.”
 A-pa tui3-chhui3 ka7 in3 kong2 : “Mai3 chhap--i. Hou7 i oah8-oah8 kiam5--si2.”
(Tai5-bun5 Thong-sin3 Te7 67 ki5, 1999 ni5 8 goeh8)
</CL>
<HL>

早前e5 台灣人足散赤。有米飯thang 食就算是be7 bai2--lah。Beh有物thang配飯koh 較罕--tit。若有，ma7攏是菜脯、鹹魚hit類e5 鹹toa5。活beh鹹--死。
講有一家伙仔，壁頂吊一尾鹹魚。食飯e5 時，老父就ka7 in兩個子講：「Lin2若無物配飯食be7落--去，就看一下壁頂e5 鹹魚，食一嘴飯。An2-ne，lin2會感覺飯較好食。」
過一下仔，小弟就kheng5-hun講：「阿爸，阿兄真枵sai5,伊攏看兩下才食一嘴飯。」
阿爸對嘴ka7應講：「Mai3 chhap--伊。Hou7伊活活鹹--死。」
（台文通訊第67期，1999年8月）
</HL>