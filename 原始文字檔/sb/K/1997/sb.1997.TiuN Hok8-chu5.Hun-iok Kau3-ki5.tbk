<CL>
Bou2 (chin siu7-khi3 e5 khoan2-sit, siang-chhiu2 chhah-koh): “Bo5--ah. Li2 chau2 khi3 to2-ui7? Kui cha2-khi2 long2 bo5 khoaN3-iN2 (khoaN3-kiN3) lang5 !”
Ang (chit8 e5 chin kiaN bou2 e5 lang5, sio2-khoa2-a2 kin2-tiuN): “Bo5--lah. Goa2 khi3 chhi7-cheng3-hu2 nia5.”
“Khi3 chhong3 siaN2?”
“Khi3 chha5 chit8 hang7 tai7-chi3.”
“Sim2-mih8 tai7-chi3? Kin2 kong2 !”
“Bo5--lah ! Bo5 sim2-mih8--lah !”
“Bo5 sim2-mih8 ? Li2 kin2 ka7 lin2 thai3-chou2-ma2 lau2-sit8 kong2. Na7 bo5, m7 pang3 li2 soah !”
“Ho2 ! Li2 chu3-i3 thiaN,” chit e5 kiaN bou2 tai7-tiong7-hu iong7 chin ang7-siaN e5 siaN-sau3 ka7 in bou2 kong2: “Khi3 chha5 khoaN3 lan2 kiat-hun e5 khe3-iok kau3-ki5--boe7 !”
</CL>
<HL>

某(真受氣e5 款式，雙手插胳)：「無--ah。你走去to2位？歸早起攏無khoaN3-iN2（看見）人！」
翁(一個真驚某e5人，小可仔緊張)：「無--lah！我去市政府nia5。」
「去創啥？」
「去查一項代誌。」 
「甚物代誌？緊講！」
「無--lah！無甚物--lah！」
「無甚物？你緊ka7 lin2太祖媽老實講。若無，m7 放你煞！」
「好！你注意聽，」這個驚某大丈夫用真ang7聲e5 聲嗽ka7 in某講：「去查看咱結婚e5 契約到期--未！」
</HL>