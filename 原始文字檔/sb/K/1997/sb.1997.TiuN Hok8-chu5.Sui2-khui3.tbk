<CL>
Ti7 te7-ji7-chhu3 se3-kai3 tai7-chian3 e5 Romania hoe2-chhia lai7 che7 4 e5 lang5: Tek-kok kun-koaN, Romania e5 peng-a2, lau7 a-po5 kap chit8 e5 sui2 tang-tang e5 kou-niu5. Hoe2-chhia kiaN5 jip8 pong7-khang, chhia lai7 am3 bong-bong. Tut8-jian5, u7 lang5 teh sio-chim e5 siaN kap sian3 chhui3-phe2 e5 siaN sio-soa3 chhut-hian7. Hoe2-chhia sui5 kiaN5 chhut pong7-khang.
Tak8-e5 long2 teh ioh tu2-chiah hoat-seng e5 tai7-chi3. Tak8-e5 ma7 long2 u7 khoaN3 tioh8 hit e5 Tek-kok kun-koaN e5 bin7 ang5-ang5, na2-chhiuN7 hou7 lang5 sian3--koe3 e5 heng5.
A-po5 sim-lai7 siuN7: “Sui2 kou-niu5 u7 chi3-khi3, m7 kiaN Tek-kok kun-koaN ! Chan2 !”
Sui2 kou-niu5 siuN7-kong2: “Tek-kok kun-koaN u7-iaN2 a2-tah. M7 lai5 chim--goa2, khi3 chim a-po5. Hm2 ! Kham-kai hou7 lang5 sian3 chhui3-phe2 !”
Tek-kok kun-koaN liah8 Romania e5 peng-a2 gin5--chit8--e5. Sim lai7 chiok be7 song2 teh chhoh-kan3-kiau7: “Lin2 nia5 leh ! Li2 chim sui2 kou-niu5, hai7 goa2 hong5 phah. Sai2 lin2 ku-long leh !”
Romania e5 a-peng-ko siuN7-tioh8 chiok boan2-i3 koh ai3-chhio3: “Goa2 chim goa2 ka-ki7 e5 chhiu2-poaN5 1 e7, sun7-soa3 e7-tang3 sian3 Tek-kok kun-koaN e5 chhui3-phe2 1 e7 ! Song2 ! U7-kau3 sui2-khui3 !” 
</CL>
<HL>

Ti7 第二次世界大戰e5 Romania火車內坐四個人：德國軍官、Romania e5兵仔、老阿婆kap 一個sui2 tang-tang e5 姑娘。火車行入pong7 空，車內暗bong-bong。突然，有人teh 相chim e5 聲kap 搧嘴phe2 e5 聲相續出現。火車隨行出pong7 空。
逐個攏teh 臆tu2-chiah 發生e5 代誌。逐個ma7攏有看著hit e5 德國軍官e5面紅紅，若像hou7人搧--過e5形。
阿婆心內想：「Sui2 姑娘有志氣，m7 驚德國軍官！Chan2！」
Sui2姑娘想講：「德國軍官有影a2-tah。M7來chim--我，去chim阿婆。Hm2！Kham-kai hou7人搧嘴 phe2！」
德國軍官掠Romania e5兵仔gin5--一下。心內足be7爽teh chhoh-kan3-kiau7：「Lin2娘leh！你chim sui2 姑娘，害我hong5扑！Sai2 lin2 ku-long leh！」
Romania e5阿兵哥想著足滿意koh 愛笑：「我chim我家己e5 手盤一下，順續會當搧德國軍官e5 嘴 phe2 一下！爽！有夠sui2-khui3！」
</HL>