<CL>
Chit8 e5 pin5-toaN7, lam2-noa7 koh tham-sim e5 cha-pou lang5 siuN7 beh chhoa7 un-sun5, ho2-giah8 koh leng2-li7 e5 bou2. I iang lang5 si3-ke3 khi3 chhoe7. Keng-koe3 chit8 toaN7 si5-kan hm5-lang5 lai5 hoe5 siau-sit, kong2 chhoe7--tioh8 ah. “M7-ku2 houhN3,” hm5-lang5 ka7 thok-thau5, “i u7 chit8 e5 khiam3-tiam2. Tak8 ni5 long2 u7 chit8 kang e7 khi2-siau2.” 
Cha-pou lang5 siuN7 kong2: “U7 chiN5, ho2 seng3-te7, koh sui2. Chit8 ni5 chiah chit8 kang khi2-siau2 nia5. Na2 u7 iau3-kin2? HoaiN5-tit8 kau3-si5 goa2 chiah khi3 goa7-khau2 cham3 chiu2-ka tioh8 ho2 mah !” Tioh8 ka7 hm5-lang5 kong2: “He bo5 iau3-kin2, tang-si5 e7-sai2 tui3-khoaN3?”
Hm5-lang5 kong2: “Tan2 i khi2-siau2 hit kang.”
</CL>
<HL>

一個貧憚、lam2爛koh貪心e5 查甫人想beh娶溫馴、好額koh伶俐e5某。伊央人四界去chhoe7。經過一段時間媒人來回消息，講chhoe7著ah。「M7-ku2 houhN3，」媒人ka7 thok頭，「伊有一個欠點。逐年攏有一工會起痟。」
查甫人想講：「有錢、好性地，koh sui2。一年才一工起痟nia5。哪有要緊？橫直到時我chiah去外口cham3酒家就好mah！」就ka7媒人講：「He無要緊，tang時會使對看？」
媒人講：「等伊起痟hit工。」
</HL>