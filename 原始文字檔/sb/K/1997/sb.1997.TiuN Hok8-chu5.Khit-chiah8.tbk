<CL>
Chit8 e5 khit-chiah8 ka7 chit8 e5 cha-pou lang5 chah8--loh8-lai5, beh ka7 i pun-chiN5 be2 mih8 chiah8.
Cha-pou lang5: “Goa2 chhiaN2 li2 lim chit8 poe chiu2.”
“Chiu2 goa2 bo5 lim.”
“Goa2 chhiaN2 li2 chiah8 hun.”
“Hun goa2 bo5 chiah8.”
“Goa2 tu2-chiah thiaN lang5 kong2 sai3-be2 tiuN5 hit chiah 5 ho7--e5 un2 iaN5. Goa2 chhut chiN5 hou7 li2 khi3 poah8. Na7 iaN5, hiah-e5 chiN5 long2 hou7--li2.”
“Goa2 bo5 siuN7 beh poah8-kiau2. Goa2 kan-taN siuN7 beh tih8 kui2 sian2 chiN5 thang be2 mih8 chiah8 tioh8 ho2.”
Cha-pou lang5 thiaN kau3 chia, chin boan2-i3, ma7 chin tek-i3, tioh8 ka7 khit-chiah8 kong2: “KiaN5, lai5-khi3 goan2 tau. Goa2 e7 chhiaN2 li2 chiah8 chit8 tng3 chhou-pa2. Sun7-soa3 beh po3 goan2 bou2 khoaN3. KhoaN3 chit8 e5 be7 chiah8 hun, be7 lim chiu2 koh be7 poah8-kiau2 e5 cha-pou lang5 e5 kiat-kiok8 si7 seN-cho3 siaN2-mih8 khoan2?”
</CL>
<HL>

一個乞食ka7 一個查甫人chah8--落-來，beh ka7伊分錢買物食。
查甫人：「我請你lim 一杯酒。」
「酒我無lim。」
「我請你食薰。」
「薰我無食。」
「我tu2-chiah聽人講賽馬場hit隻五號--e5穩贏。我出錢hou7你去poah8。若贏，hiah-e5 錢攏hou7--你。」
「我無想beh poah8-kiau2,我kan-taN 想beh tih8 幾sian2錢thang 買物食就好。」
查甫人聽到chia,真滿意，ma7真得意，就ka7乞食講：「行！來去阮兜。我會請你食一頓粗飽。順續beh報阮某看。看一個be7食薰、be7 lim酒koh be7 poah8-kiau2 e5查甫人e5 結局是生做啥物款？」
</HL>