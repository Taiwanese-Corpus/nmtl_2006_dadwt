<CL>
U7 chit8 e5 chin chhut-mia5 e5 kau3-siu7, i chhut-mia5 2 hang7: hak8-sut8 seng5-chiu7 kap hou5-tou5.
U7 chit8 pai2 i che7 hoe2-chhia beh chhut-tiuN. Hoe2-chhia kiaN5 bo5 joa7 ku2, chhia-chiong2 lai5 chha5-phio3. Kau3 chit e5 kau3-siu7 chia e5 si5, kau3-siu7 koaN2-kin2 chhun-chhiu2 khi3 lak-te7-a2 jim5 phio3. Jim5 kui-pou, long2 jim5 bo5 chhia-phio3. Kau3-siu7 soa3 khai-si2 kin2-tiuN piaN3 chhin3-koaN7, thau5-hiah8 e5 koaN7 toa7-liap8 se3-liap8 ko7-ko7 lin3. Chhia-chiong2 pun2-te2 to7 bat--i, ma7 chai-iaN2 i chin hou5-tou5, i tioh8 an2-ne ka7 kau3-siu7 an-ui3, kong2: “Kau3-siu7 li2 bian2 kin2-tiuN, khoaN-khoaN-a2 chhoe7. Pat8-jit8-a2 na7 chhoe7--tioh8, chiah kia3 hou7--goa2.”
Kau3-siu7 ka7 hit e5 chhia-chiong2 kong2: “Bun7-te5 m7 si7 ti7 hia, bun7-te5 si7 goa2 na7 bo5 chhoe7 tioh8 chhia-phio3, goa2 tioh8 m7 chai beh ti7 to2 chit8 cham7 loh8 chhia !” 
</CL>
<HL>

有一個真出名e5 教授，伊出名兩項：學術成就kap 糊塗。
有一擺伊坐火車beh 出張。火車行無偌久，車掌來查票。到這個教授chia e5 時，教授趕緊伸手去lak袋仔jim5票。Jim5歸晡，攏jim5無車票。教授煞開始緊張拚凊汗，頭額e5汗大粒細粒ko7-ko7 lin3。車掌本底就bat--伊，ma7知影伊真糊塗，伊就an2-ne ka7教授安慰，講：「教授你免緊張，寬寬仔chhoe7。別日a2若chhoe7--tioh8,chiah寄hou7--我。」
教授ka7 hit e5車掌講：「問題m7是ti7 hia,問題是我若無chhoe7 tioh8 車票，我就m7 知beh ti7 to2一站落車！」
</HL>