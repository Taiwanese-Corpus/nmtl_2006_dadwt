<CL>
Iap-peh--a2 u7 4 e5 kiaN2. Toa7--e5 cho3 I-seng. Ji7--e5 cho3 seng-li2, chiok seng5-kong. Lau2 saN--e5 si7 tai7-hak8 kau3-siu7. Ban7--e5 siong7 m7 chiaN5 lang5, kui kang si3-ke3 loa7-loa7-so5, beh chiah8 m7 tho2-than3 ! 
Iap-peh--a2 kian3-pai2 na7 siuN7-tioh8 chit 4 e5 kiaN2 tioh8 e7 hiau5-gi5 chit8 hang7 tai7-chi3: Ban7--e5 kiam2 e7 m7-si7 goa2 e5? Chit tiau5 tai7 khun3-jiau2 i chiok ku2, chiok ku2. Sim lai7 e5 kat long2 thau2 be7 khui.
Kau3 Iap-peh--a2 80 hoe3, phoa3-peN7 beh si2 e5 si5, mng7 i kiat-hun 60 ni5 e5 lau7 khan-chhiu2: “Lau7--e5, li2 chiau3-sit8 ka7 goa2 kong2, Ban7--e5 si7 m7 si7 kap i hiah-e5 hiaN-ko bo5 kang7 lau7-pe7?”
In lau7-bou2 thiaN liau2, bin7-a2 ang5-ang5, piau2-cheng5 put-chi2-a2 koai3-ki5, bak8-kiN5 kam5 bak8-sai2, iong7 phaiN2-se3 kiam pho7-khiam e5 khau2-khi3 kong2: “Si7--lah. Ban7--e5 chiah si7 li2 e5 !”
</CL>
<HL>

Iip伯--仔有四個子。大--e5做醫生。二--e5做生理，足成功。老三--e5是大學教授。屘--e5上m7成人，歸工四界loa7-loa7趖，beh食m7討趁！
Iip伯--仔見擺若想著這四個子就會僥疑一項代誌：屘--e5 kiam2會m7是我e5？這條代困擾伊足久，足久。心內e5 結攏thau2 be7開。
到Iip伯--仔80歲，破病beh死e5時，問伊結婚60年e5老牽手：「老--e5,你照實ka7我講，屘--e5是m7是kap伊hiah-e5 兄哥無共老父？」
In老某聽了，面仔紅紅，表情不止仔怪奇，目墘含目屎，用歹勢兼抱歉e5 口氣講：「是--lah！屘--e5 才是你e5！」
</HL>