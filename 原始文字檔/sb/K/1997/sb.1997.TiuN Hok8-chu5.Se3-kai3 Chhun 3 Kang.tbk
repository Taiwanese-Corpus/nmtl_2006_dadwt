<CL>
Chit8 e5 bo5 gau5 ka3 chheh e5 lau7-su mng7 hak8-seng, “Na7-chun2 kong2 chit e5 se3-kai3 koh chhun 3 kang tioh8 beh biat8-bong5, lin2 siong7 siuN7 beh cho3 sim2-mih tai7-chi3?”
I chit8 mng7 oan5, hak8-seng tioh8 gi7-lun7 hun-hun, chap8 chhui3 kau2 kha-chhng.
Chit8 e5 kong2 beh khi3 Hoa5-se ke, chit8 e5 beh khi3 chhiuN3 kara OK; u7 lang5 siuN7 beh khi3 Bi2-se, ma7 u7 lang5 ai3 beh tih8 AIDS e5 ioh8-che.
Ki5-tiong u7 chit8 e5 toa7-siaN hoah: “Goa2 beh lai5 thiaN lau7-su siong7 kho3 !” Tak8-e5 thiaN--tioh8, soa3 long2 tiam7--khi3.
Lau7-su thiaN liau2, kek8-ki5 kam2-tong7, soa3 lau5 bak8-sai2.Bak8-sai2 chhop8-chhop8 tih, hai7 kau3-sek hiam2-hiam2 cho3 toa7-chui2 . Koe3 kui2 hun-cheng, lau7-su mng7 hit e5 hak8-seng khoaN3 si7 an2-choaN2 i beh li7-iong7 jin5-seng siong7 soah-boe2 e5 3 kang lai5 siong7 kho3?
Hit e5 hak8-seng chin cheng3-keng ka7 hoe5-tap: “In-ui7 goa2 na7 thiaN lau7-su e5 kho3, goa2 tioh8 kam2-kak chit8 tiam2-cheng na2-chhiuN7 chit8 ni5 hiah ku2 !”
</CL>
<HL>

一個無gau5教冊e5 老師問學生，「若準講這個世界koh chhun 三工就beh滅亡，lin2 上想beh 做甚物代誌？」
伊一問完，學生就議論紛紛，十嘴九kha-chhng。
一個講beh去華西街，一個beh去唱Kara OK;有人想beh去美西，ma7有人ai3 beh tih8 AIDS e5藥劑。
其中有一個大聲喝：「我beh來聽老師上課！」逐個聽--著，煞攏恬--去。
老師聽了，極其感動，續流目屎。目屎chhop8-chhop8滴，害教室險險做大水。過幾分鐘，老師問hit個學生看是an2-choaN2伊beh利用人生上煞尾e5 三工來上課？
Hit e5學生真正經ka7回答：「因為我若聽老師e5 課，我就感覺一點鐘若像一年hiah久！」
</HL>