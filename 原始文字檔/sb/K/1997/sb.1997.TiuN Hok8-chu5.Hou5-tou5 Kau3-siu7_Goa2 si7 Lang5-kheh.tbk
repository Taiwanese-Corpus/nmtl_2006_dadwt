<CL>
Chit8 e5 hou5-tou5 toa7 kau3-siu7, u7 chit8 ki toa7 kiap8-chhui3, chiok kau7-oe7.
U7 chit8 pian3 khi3 hou7 lang5 chhiaN2. Chiah8 pa2 au7 kap chu2-lang5 khai-kang2 kau3 chiok oaN3 iau2 m7 soah.
Lu2 chu2-lang5 thiau-ti5 ti7 i e5 bin7-cheng5 peh-ha, am3-si7 i2-keng chiaN5 oaN3. I soa3 ke2 bo5 khoaN3--tioh8.
Ki5-sit8 i ma7 chin thiam2--ah. Lam5 chu2-lang5 ma7 it-tit8 ti7 hia hah-hi3, am3-si7 si5-kan u7-iaN2 chin oaN3--lou3. Put-ko3 toa7 kau3-siu7 iu5-goan5 kek bo5 khoaN3--tioh8. Soa3 boe2 in kou-put-ji7-chiong ka7 kau3-siu7 kong2:“Chin sit-le2, goan2 bin5-a2-chai3 ai3 chhut-mng5, kau3-siu7 li2 ho2 thang tng2--khi3-ah.” Chit si5 chit e5 toa7 kau3-siu7 chin tioh8-kiaN, bak8-chiu toa7-toa7 lui2, ka7 in3 kong2: “HaN5? Goa2 tng2--khi3? Chia m7 si7 goan2 tau--ou3?”
</CL>
<HL>

一個糊塗大教授，有一支大kiap8嘴，足kau7話。
有一遍去hou7人請。食飽後kap主人開講到足晏iau2 m7煞。
女主人刁持ti7伊e5面前peh-ha，暗示已經誠晏。伊煞假無看--著。
其實伊ma7真thiam2--ah。男主人ma7一直ti7 hia hah-hi3,暗示時間有影真晏--lou3。不過大教授猶原kek無看--著。煞尾in 姑不二chiong ka7教授講：「真失禮，阮明仔再ai3出門，教授你好thang轉--去-ah。」這時這個大教授真著驚，目珠大大蕊，ka7應講：「HaN5？我轉--去？Chia m7是阮兜--ou3？」
</HL>