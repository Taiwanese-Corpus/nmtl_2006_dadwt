<CL>
Chit8 e5 Hoat-kok sin-su7 siuN7 beh chhoa7 bou2. I khoaN3-tioh8 chit8 keng Bi2-kok sek e5 hun-in siau7-kai3 sou2 tioh8 jip8-khi3. Ti7 mng5-khau2 lap8 chap8 khou Bi2-kim.
I ka7 mng5 sak--khui. KiaN5--jip8--khi3 khoaN3-tioh8 nng7 e5 mng5. Te7 it e5 sia2 “Bi2-le7”, te7 ji7 e5 sia2 “Seng5-sek8”. I ka7 te7 it e5 mng5 khui--khui. Lai7-bin7 sio-kang7 u7 Ng7 e5 mng5. “Gau5 chu2-chiah8” kap “Han-ban7 chu2-chiah8”. Tong-jian5 soan2 gau5 chu2-chiah8--e5. SiuN7 be7 kau3, lai7-bin7 koh u7 Ng7 e5 mng5 thang soan2: to3 peng5 “Bo5 ke3-chng”, chiaN3 peng5 “Ke3-chng kho2-kho2”. Che a7-sai2 kong2. I tioh8 toa7-pan7 toa7-pan7 long3 jip8-khi3 chiaN3-peng5 keng !
Lai7-bin7 pang5-keng chiok toa7-keng, m7-ku2 khang lo-so. I khia7 ti7 hia khoaN3 u7--chit8-e7-a2. Bo5 khoaN3-kiN3 poaN3 hang7 mih8.
Chin sit-bong7, siuN7 beh oat--chhut-lai5. Bo5 i3 tiong, i giah8 thau5 khoaN3-tioh8 thian-pong5 teng2 u7 chit8 te3 toa7 kiaN3. KiaN3-bin7 koh u7 sia2 ji7: “Iau-kau2 siau3-siuN7 ti-koaN-kut ! Iong7 chit te3 kiaN3 ka-ki7 chhio7--khoaN3-leh ! Hoan-geng5 au7-pai2 koh lai5 hou7 goa2 than3 chap8 khou !” 
</CL>
<HL>

一個法國紳士想beh娶某。伊看著一間美國式e5婚姻紹介所就入--去。Ti7 門口納十箍美金。
伊ka7門sak--開。行--入-去看著兩個門。第一個寫「美麗」。第二個寫「成熟」。伊ka7 第一個門開--開，內面相共有兩個門。「Gau5 煮食」kap「Han-ban7煮食」。當然選gau5煮食--e5。想be7到，內面koh 有兩個門thang選，倒爿「無嫁妝」，正爿「嫁妝kho2-kho2」。Che 抑使講！伊就大扮大扮long3入去正爿間！
內面房間足大間，m7-ku2 空lo-so。伊企ti7 hia看有--一下-仔。無看見半項物。
真失望，想beh越--出-來。無意中，伊giah8 頭看著天房頂有一塊大鏡。鏡面koh 有寫字：「枵狡數想豬肝骨！用這塊鏡家己chhio7--看-leh！歡迎後擺koh 來hou7 我趁十箍！」
</HL>