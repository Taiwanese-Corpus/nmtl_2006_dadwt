<CL>
Te7 3 Chiunn
Choe3-ko E5 Chhi3-giam7
Chu2 Ia5-sou bat 3 pai2 mng7 Pi2-tek kong2: “Li2 thiaN3 Goa2 mah?” Lan2 tioh8 khoaN3 chit-e5 choe3 choe3-ko e5 chhi3-giam7. Che si7 beh chhi3-giam7 lang5 tui3 Chu2 Ia5-sou u7 khian5-seng5, jiat8-sim, chin7-tiong a2-bo5? Li2 siuN7 kiam2 u7 pi2 chit-e5 koh-khah tiong7-iau3 e5 chhi3-giam7 mah?
Kau3 kin-a2-jit8, lan2 iau2-ku2 khoaN3 che choe3 lan2 siok8-leng5 seng-oah8 choe3-ko e5 chhi3-giam7; chit e5 chhi3-giam7 u7 pau-ham5 i2-ha7 saN-tiam2.
1. Choe3 Chu2 E5 Hak8-seng Choe3-ko E5 Chhi3-giam7
Lek8-tai7 i2-lai5, Ia5-sou Ki-tok ai3 lang5 sun7-hok8 siok8 ti7 I; m7 si7 chhut-ti7 bian2-kiong2, kiaN-hiaN5; oan5-choan5 si7 chhut ti7 thiaN3. Sat-tan3 kam-goan7 chiong thiN-e7 ban7-kok kap in e5 eng5-kng hou7 Ia5-sou chai-iaN2 ThiN-pe7 e5 chi2-i3 choat8-tui3 m7-si7 bian2-kiong2 lang5 sun7-hok8 I, I chi2-u7 in2-chhoa7, m7 bat kiong5-pek. lang5 tek-khak tioh8 chiau3 ka-ki7 e5 i3-chi3 lai5 soan2-tek8 Ia5-sou; tioh8 hou7 I e5 thiaN3 sou2 kam2-hoa3 in2-chhoa7 lai5 sun7-hok8 I. Chit khoan2 e5 kiat-hap8, pi2 eng7 kiong5-pek hou7 lang5 hang5-hok8 khah chhin-bit8, u7 khui3-lat8, oe7 chun5-chai7 koh-khah ku2. In-ui7 thiaN3 e5 ian5-kou3, Ia5-sou Ki-tok lai5 kau3 chit se3-kan. ThiaN3------hou7 I ui7-tioh8 tim5-lun5 e5 jin5-lui7 lai5 si2. ThiaN3------chiah oe7 in2-chhoa7 jin5-lui7 lai5 kau3 I e5 bin7-cheng5. Kiam2 u7 sim2-mih8 kiat-iok e5 soan-se3, pi2 chit-ku3 kan2-tan e5 chhi3-giam7 “Li2 thiaN3 Goa2 mah?” koh-khah u7 khui3-lat8?
I long2 bo5 eng7 pat8 e5 bun7-toe5------chhin-chhiuN7 kau3-gi7, sin3-tiau5, sin5-hak8 lai5 mng7 Pi2-tek, ia7 bo5 kong2-khi2 choe7, hoan2-hoe2 a2-si7 ui7 Chu2 choe3-kang e5 su7; I chi2-u7 mng7 chit8 e5 bun7-toe5 “Li2 thiaN3 Goa2 mah?” Hit-si5 chiu7-si7 Chu2 Ia5-sou beh ka3-si7 hak8-seng choe3-au7 koh si7 choe3 ho2 e5 ki-hoe7, in-ui7 I bo5 ku2 chiu7 beh li7-khui in. I pun2-lai5 oe7 thang kong2-khi2 choe3 hak8-seng e5 chu-keh, sin3-tiau5, kau3-hoe7 chou-chit, chong2-si7 I long2 bo5 kong2 chiah-e5, chi2-u7 kong2 “Li2 thiaN3 Goa2 mah?”; in-ui7 chit-ku3 u7 pau-ham5 it-chhe3; kun-pun2 e5 bun7-toe5 na7 kai2-koat, pat8 e5 bun7-toe5 chu7-jian5 chiu7 oe7 kai2-koat.
Kin-a2-jit8 kau3-hoe7 lai7 u7 chheng-chheng ban7-ban7 e5 sin3-tou5 chin oah8-tang7, ia7 u7 chin-choe7 gi7-kang. Chong2-si7 in ko3-jin5 tui3 Ia5-sou Ki-tok bo5 thiaN3-sim. Kan-ta u7 tian2-le2 kap gi5-sek iau2 bo5 kau3-giah8; tiong-sit8 ti7 sin3-giong2 e5 ki-pun2 bun7-toe5, ia7 boe7 oe7 cheng3-beng5 ti7 li2 e5 sim-lai7 khak-sit8 u7 thiaN3 Ia5-sou. U7 chin-choe7 lang5 , in e5 li2-lun7 si7 tioh8, chong2-si7 in e5 sim si7 chho3-gou7. In-ui7 an2-ni, hian7-tai7 e5 kau3-phai3 chiah u7 hiah choe7 e5 mau5-tun2 kap put-an. Siong7-te3 sou2 siuN2-su3 hou7 lan2 koah tiu7-a2 e5 khi3-ku7, m7-si7 beh eng7 lai5 tui3-hu3 lan2 e5 hiaN-ti7, si7 beh eng7 lai5 siu-koah ngou2-kok. Chin u7 kho2-leng5, ui7-tioh8 sin3-giong2 lai5 sun5-to7--e5, bo5 it-teng7 si7 thiaN3 Ia5-sou. Tu2-tu2 chhin-chhiuN7 Po2-lo5 sou2 kong2: “Goa2 siat-su2......hian3 goa2 e5 seng-khu hou7 he2 sio na7 bo5 jin5-ai3, chiu7 goa2 bo5 tit-tioh8 li7-ek.”
2. Choe3 Chu2 E5 Hak8-seng Phin2-keh Choe3-ko E5 Chhi3-giam7
Tui3 se3-kan but8-chit e5 thai3-tou7, u7 chin-choe7 lang5 an2-ni kong2: An2-ni choe3 kiam2 u7 m7 tioh8? An2-ni choe3 si7 hoan7 choe7 mah? Chit chiong2 ku7 e5 bun7-toe5 goa2 bo5 su-iau3 koh the5-khi2. Lan2 kan-ta eng7 che choe3-ko e5 chhi3-giam7 lai5 kam3-chhat lan2 it-chhe3 e5 heng5-tong7 chiu7 ho2. Che chiaN5-choe3 siok8-leng5 pit8-sia5 kui-cheng3 e5 khui3-lat8. Bun7-toe5 m7-si7 hong3-chhiong3 ti7 u7 bun7-toe5 e5 gu5-lok8, si7 tioh8 a2 m7-tioh8. Chit8 e5 lang5 hou7 Seng3 Sin5 chhiong-moa2 koh sim-lai7 u7 Ki-tok e5 thiaN3, i it-teng7 si7 ai3 beh hok8-sai7 hit ui7 i2-keng tit-tioh8 i e5 sim e5 Chu2, koh ai3 si5-siong5 hou7 I hoaN-hi2, i choat8-tui3 bo5 sim-cheng5 khi3 hoan7-choe7, khi3 thiaN3 se3-kan, khi3 tui-kiu5 choe7-ok tiong e5 khoai3-lok8. Bo5 lang5 oe7 siong-hai7 i ka-ki7 sou2 thiaN3 e5 lang5 ; sou2-i2 bun7-toe5 si7 chai7-ti7 thiaN3------choe3-ko e5 chhi3-giam7.
Chit8 e5 thiaN3 Chu2 e5 lang5 it-teng7 oe7 si5-siong5 ai3 beh hou7 I hoaN-hi2, hou7 I sim-moa2 i3-chiok, an2-ni se3-kan tui3 i chiu7 bo5 koh u7 khip-in2-lat8, i boe7 koh-chai3 him-bou7 se3-kan e5 but8-chit kap khoai3-lok8; in-ui7 Ia5-sou chiaN5-choe3 i e5 it-chhe3. Tui3 an2-ni, leng5-seng3 hong-bin7 thang tit-tioh8 I e5 iuN2-chhi7, kap I saN-kap toa3, ti7 I lai7-bin7, thiaN3 I, chun I choe3 li2 sim-lai7 e5 Ong5; li2 na7 sit8-chai7 thiaN3 I, it-chhe3 e5 bun7-toe5 chiu7 long2 chin ho2 kai2-koat.
3. Choe3 Chu2 E5 Hak8-seng Hok8-sai7 Chu2 Choe3-ko E5 Chhi3-giam7
Choe3 Chu2 e5 hak8-seng hok8-sai7 Chu2, si7 in-ui7 thiaN3 I, m7 si7 ui7-tioh8 gi7-bu7. OaN7 oe7 lai5 kong2, m7 si7 ui7-tioh8 chin7 chek-jim7, si7 thiaN3 e5 chhui-pek. Si7 sim2-mih8 lek8-liong7 hou7 Pou3 Tai7-pit8 (ti7 Bi2-kok Ang5-hoan choe3 soan-kau3-su, David Brainerd) goan7-i3 khi3 kau3 bo5 lang5 kiaN5 kau3 e5 khong3-ia2 tui3 In3-te7-an lang5 thoan5 to7-li2? Si7 sim2-mih8 hou7 i ti7 24 he3 e5 si5, chiu7 li7-khui ka-teng5, ka-ki7 chit8-e5 toa3 ti7 bo5 lang5 sou2 kau3 e5 lai7-toe7 chhiu7-na5 lai7? I sui-jian5 hoan7 tioh8 chin giam5-tiong7 e5 hi3-piN7, chong2-si7 i kam-goan7 thun-lun2 iau-go7, khia5 be2 kau3 chin hng7 e5 sou2-chai7, am3-si5 ia3-sian7 koh bo5 ui7 thang hioh-khun3, u7-si5 ti7 chhiu7-na5 lai7 tu2-tioh8 toa7-hou7 lam5 e5 kan-khou2, chong2-si7 i chit8 geh8-jit8 koh chit8 geh8-jit8 thun-lun2 loh8-khi3. I e5 bok8-tek si7 ui7-tioh8 beh hou7 i sou2 thiaN3 e5 In3-te7-an lang5 beng5-pek8 Siong7-te3 thiaN3 in koh chiong I tok8-siN e5 KiaN2 siuN2-su3 in ui7-tioh8 in lai5 si2. Tau3-te2 si7 tui3 to2-ui7 lai5 e5 khui3-lat8 hou7 i thun-lun2 kan-lan5, thong3-khou2? Choat8-tui3 m7-si7 chek-jim7 e5 bun7-toe5, che si7 thiaN3 kam2-tong7 sou2 piau2-hian7 e5. Pou3 Tai7-pit8 thiaN3 i e5 Chu2, sou2-i2 i u7 choe3-ko e5 piau2-hian7.
Chhin-chhiuN7 Ia5 Tek-sun, Li2-un-su-teng, Ma2 Le2-sun3, Te3 Tek-seng, Khek-le2 kap cha2-cheng5 sou2 u7 ui2-tai7 e5 soan-kau3-su ia7 long2 si7 an2-ni. Siat-su2 li2 na7 chin7 sim thiaN3 chu2, li2 ia7 it-teng7 oe7 an2-ni khi3 choe3. Li2 tioh8 eng7 hoaN-hi2 e5 sim hok8-sai7 Chu2, eng7 an2-ni lai5 cheng3-beng5 li2 u7 thiaN3 I. In-ui7 li2 u7 thiaN3 Chu2, sou2-i2 na7 u7 su-iau3 li2 beh ui7 I pang3-sak siN3-mia7, li2 iah8 it-teng7 oe7 hoaN-hi2 kam-goan7 khi3 choe3.
Oh! Chu2 e5 thiaN3-thang3 kap lin5-bin2 e5 sim, hit e5 tng5, khoah, koaiN5, chhim, si7 boe7 thang chhek-tok8 e5. ThiaN3 e5 tui-kiu5 si7 thiaN3 e5 in3-tap, i2-goa7 bo5 pat8 mih8 oe7 boan2-chiok thiaN3 e5 sim. Chu2 Ia5-sou eng7 chiah-nih toa7 e5 thiaN3-thang3 thiaN3 lan2, lan2 na7 bo5 an2-ni thiaN3 I, i2-goa7 bo5 pat8 mih8 oe7 boan2-chiok I e5 sim. Teh chhiat-chhiat him-bou7 thiaN3 e5 lang5 , khoaN3 chai5-po2, chhu3-theh8, chhan5-hng5, long2 m7-si7 tiong7-iau3; chi2-u7 an2-ni thiaN3 Chu2, chiah oe7 tit-tioh8 Ki-tok e5 hoaN-hi2 kap chiap-lap8. Sou2-i2 Chu2 Ia5-sou kong2: “Li2 thiaN3 Goa2 mah?”, chit ku3 chiu7 chiaN5-choe3 mui2 chit8 e5 Ki-tok-tou5 choe3-ko e5 chhi3-giam7.
Ti7 Hoat-kok u7 chit8 e5 chin ho2-giah8 e5 hu7-jin5-lang5 , oan3-than3 i e5 tiong7-hu tui3 i leng2-tam7. I e5 tiong7-hu kong2: Li2 iau2 beh tih8 sim2-mih8? Goa2 sou2-u7 e5 chiN5-gun5 long2 kau hou7 li2 koan2, ke-he2 chhu3-theh8 long2-si7 li2 e5, li2 ti7 chia u7 thang chiah8, u7 thang eng7, li2 iau2 teh oan3-than3 sim2-mih8 ah? Hit e5 hu7-jin5-lang5 kong2: Goa2 ai3 tit-tioh8 li2 e5 sim, goa2 ai3 li2 thiaN3 goa2. Hit e5 choe3 tiong7-hu e5 toa7-siaN tui3 i kong2: Boe7 eng7 tit, in-ui7 goa2 e5 sim si7 siok8 ti7 pat8-lang5 --e5, li2 thang tit-tioh8 goa2 e5 it-chhe3, na7-si7 goa2 e5 sim, goa2 e5 thiaN3, li2 bo5 hun7.
Lan2 thang chiong sou2-u7 long2-chong2 hian3 hou7 Chu2, na7-si7 I iau2-boe7 boan2-chiok; in-ui7 thiaN3 teh tui-kiu5 thiaN3 e5 in3-tap, bo5 u7 pat8-mih8 oe7 thang thoe3-oaN7. Hian7-kim I iau2 teh ng3-bang7 li2 in3-tap chit e5 choe3-ko e5 chhi3-giam7-------“Li2 thiaN3 Goa2 mah?”
Siat-su2 kin-a2-jit8 Ia5-sou hian2-hian7 ti7 lan2 tiong-kan, I beh mng7 lan2 tak8-lang5 kong2: “Li2 thiaN3 Goa2 mah?” Lan2 beh chaiN2-iuN7 in3-tap? Lan2 si7 beh siam2-pi7 I e5 chit-bun7, a2-si7 beh kap I kong2 lan2 thiaN3 I? Su3-tou5 Iok-han7 ti7 i e5 phoe kong2: “Goan2 thiaN3 I.” Li2 u7 thiaN3 I a2-bo5? Goa2 u7 thiaN3 I mah?
</CL>
<HL>

第3章
最高E5試驗
主耶穌bat 3 pai2問Pi2-tek講：「你疼我mah？」Lan2 tioh8看chit-e5做最高e5試驗。Che是beh試驗人對主耶穌有虔誠、熱心、盡忠a2無？你想kiam2有比chit-e5 koh-khah重要e5試驗mah？
到今a2日，lan2 iau2-ku2看che做lan2贖靈生活最高e5試驗；chit e5試驗有包含以下saN點。
1. 做主E5學生最高E5試驗
歷代以來，耶穌基督愛人順服屬ti7 I；m7是出ti7勉強、驚惶；完全是出ti7疼。Sat-tan3甘願將天下萬國kap in e5榮光hou7耶穌知影天pe7 e5旨意絕對m7是勉強人順服I，I只有引chhoa7，m7 bat強迫。人的確tioh8照ka-ki7 e5意志來選擇耶穌；tioh8 hou7 I e5疼所感化引chhoa7來順服I。Chit款e5結合，比用強迫hou7人降服khah親蜜，有氣力，oe7存在koh-khah久。因為疼e5緣故，耶穌基督來到chit世間。疼------hou7 I為tioh8沉淪e5人類來死。疼------chiah oe7引chhoa7人類來到I e5面前。Kiam2有sim2-mih8結約e5宣誓，比chit句簡單e5試驗「你疼我mah？」koh-khah有氣力？
I long2無用別e5問題------親像教義、信條、神學來問Pi2-tek，也無講起罪、反悔a2是為主做工e5事；I只有問chit8 e5問題「你疼我mah？」Hit時就是主耶穌beh教示學生最後koh是最好e5機會，因為I無久就beh離開in。I本來oe7 thang講起做學生e5資格、信條、教會組織，總是I long2無講chiah-e5，只有講「你疼我mah？」；因為chit句有包含一切；根本e5問題若解決，別e5問題自然就oe7解決。
今a2日教會內有千千萬萬e5信徒真活動，也有真choe7義工。總是in個人對耶穌基督無疼心。Kan-ta有典禮kap儀式iau2無夠額；忠實ti7信仰e5基本問題，也boe7 oe7證明ti7你e5心內確實有疼耶穌。有真choe7人，in e5理論是tioh8，總是in e5心是錯誤。因為an2-ni，現代e5教派chiah有hiah choe7 e5矛盾kap不安。上帝所賞賜hou7 lan2割稻a2 e5器具，m7是beh用來對付lan2 e5兄弟，是beh用來收割我國。真有可能，為tioh8信仰來殉道--e5，無一定是疼耶穌。Tu2-tu2親像Po2-lo5所講：「我設使…獻我e5身軀hou7火燒若無仁愛，就我無得tioh8利益。」
2. 做主E5學生品格最高E5試驗
對世間物質e5態度，有真choe7人an2-ni講：An2-ni做kiam2有m7 tioh8？An2-ni做是犯罪mah？Chit種舊e5問題我無需要koh提起。Lan2 kan-ta用che最高e5試驗來監察lan2一切e5行動就好。Che chiaN5做贖靈避邪歸正e5氣力。問題m7是放縱ti7有問題e5娛樂，是tioh8 a2 m7-tioh8。Chit8 e5人hou7聖神充滿koh心內有基督e5疼，i一定是ai3 beh服侍hit位已經得tioh8 i e5心e5主，koh ai3時常hou7 I歡喜，i絕對無心情去犯罪、去疼世間、去追求罪惡中e5快樂。無人oe7傷害i ka-ki7所疼e5人；所以問題是在ti7疼------最高e5試驗。
Chit8 e5疼主e5人一定oe7時常愛beh hou7 I歡喜，hou7 I心滿意足，an2-ni世間對i就無koh有吸引力，i boe7 koh再欣慕世間e5物質kap快樂；因為耶穌chiaN5做i e5一切。Tui3 an2-ni，靈性方面thang得tioh8 I e5養飼，kap I saN-kap toa3，ti7 I內面，疼I，尊I做你心內e5王；你若實在疼I，一切e5問題就long2真好解決。
3. 做主E5學生服侍主最高E5試驗
做主e5學生服侍主，是因為疼I，m7是為tioh8義務。換話來講，m7是為tioh8盡責任，是疼e5摧逼。是sim2-mih8力量hou7 Pou3 Tai7-pit8 (ti7美國紅番做宣教師，David Brainerd)願意去到無人行到e5曠野對印地安人傳道理？是sim2-mih8 hou7 i ti7 24歲e5時，就離開家庭，ka-ki7 chit8-e5 toa3 ti7無人所到e5內地樹林內？I雖然患tioh8真嚴重e5肺病，總是i甘願吞lun2 iau餓，騎馬到真hng7 e5所在，暗時ia3-sian7 koh無位thang hioh-khun3，有時ti7樹林內tu2-tioh8大雨lam5 e5艱苦，總是i chit8月日koh chit8月日吞lun2落去。I e5目的是為tioh8 beh hou7 i所疼e5印地安人明白上帝疼in koh將I獨生e5 KiaN2賞賜in為tioh8 in來死。到底是tui3 to2位來e5氣力hou7 i 吞lun2艱難、痛苦？絕對m7是責任e5問題，che是疼感動所表現e5。Pou3 Tai7-pit8疼i e5主，所以i有最高e5表現。
親像Ia5 Tek-sun、Li2-un-su-teng、Ma2 Le2-sun3、Te3 Tek-seng3、Khek-le2 kap早前所有偉大e5宣教師也long2是an2-ni。設使你若盡心疼主，你也一定oe7 an2-ni去做。你tioh8用歡喜e5心服侍主，用an2-ni來證明你有疼I。因為你有疼主，所以若有需要你beh為I放sak性命，你iah8一定oe7歡喜甘願去做。
Oh！主e5疼thang3 kap憐憫e5心，hit e5長、闊、懸、深，是boe7 thang測tok8 e5。疼e5追求是疼e5應答，以外無別mih8 oe7滿足疼e5心。主耶穌用chiah-nih大e5疼thang3疼lan2，lan2若無an2-ni疼I，以外無別mih8 oe7滿足I e5心。Teh切切欣慕疼e5人，看財寶、厝宅、田園，long2 m7是重要；只有an2-ni疼主，chiah oe7得tioh8基督e5歡喜kap接納。所以主耶穌講：「你疼我mah？」，chit句就chiaN5做每chit8 e5基督徒最高e5試驗。
Ti7法國有chit8 e5真好額e5婦jin5人，怨嘆i e5丈夫對i冷淡。I e5丈夫講：你iau2 beh tih8 sim2-mih8？我所有e5錢銀long2交hou7你管，家伙厝宅long2是你e5，你ti7 chia有thang chiah8，有thang用，你iau2 teh怨嘆sim2-mih8 ah？Hit e5婦jin5人講：我愛得tioh8你e5心，我愛你疼我。Hit e5做丈夫e5大聲對i講：Boe7用得，因為我e5心是屬ti7別人--e5，你thang得tioh8我e5一切，若是我e5心、我e5疼，你無份。
Lan2 thang將所有long2總獻hou7主，若是I iau2-boe7滿足；因為疼teh追求疼e5應答，無有別mih8 oe7 thang替換。現今I iau2 teh ng3望你應答chit e5最高e5試驗-------「你疼我mah？」
設使今a2日耶穌顯現ti7 lan2中間，I beh問lan2 tak8人講：「你疼我mah？」Lan2 beh chaiN2樣應答？Lan2是beh閃避I e5質問，a2是beh kap I講lan2疼I？使徒Iok-han7 ti7 i e5 phoe講：「Goan2疼I。」你有疼I a2無？我有疼I mah？
</HL>