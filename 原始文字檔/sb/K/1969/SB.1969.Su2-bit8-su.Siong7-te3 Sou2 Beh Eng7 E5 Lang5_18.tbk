<CL>
Te7 18 Chiunn
Tioh8 Kin2-sin7 Li2 Pun2-sin
Su3-tou5 Po2-lo5 ka7 The3-mou5-thai3 kong2: “Tioh8 kin2-sin7 li2 pun2-sin”, chiah-e5 si7 chin iau3-kin2 e5 oe7. Nga2-ko e5 chok-chia2 an2-ni kong2: “In hou7 goa2 kou3-siu2 phu5-to5-hng5; Chong2-si7 goa2 ka-ki7 e5 phu5-to5-hng5, goa2 bo5 kou3-siu2” (Nga2-ko 1:6). Choe7-choe7 thoan5-kau3-chia2 teh kou3-siu2 pat8-lang5 e5 phu5-to5-hng5, chong2-si7 hut-liok8 ka-ki7 e5 phu5-to5-hng5. Tioh8 kin2-sin7 li2 pun2-sin.
Chui2 chi2-u7 oe7 tiong3 kau3 i chui2-goan5 e5 koaiN5 na7-tiaN7, boe7 oe7 koh chheng3 koaiN5. Kang7-khoan2, thoan5-kau3-chia2 e5 leng5-seng3 chaiN2-iuN7, boe7-iu2 e5 leng5-seng3 ia7 kau3-hia na7-tiaN7. Bok8-chia2 na7 siok8-leng5, hoe7-iu2 ia7 siok8-leng5; bok8-chia2 na7 siok8-se3, hoe7-iu2 ia7 siok8-se3; bok8-chia2 na7 siok8 hiat-khi3, hoe7-iu2 ia7 siok8 hiat-khi3; bok8-chia2 na7 u7 kiu3 leng5-hun5 e5 jiat8-cheng5, hoe7-iu2 ia7 it-teng7 si7 chin jiat8-sim teh kiu3 lang5 e5 leng5-hun5; bok8-chia2 na7 u7 ti3-i3 goa7-kok thoan5-to7, hoe7-iu2 ia7 u7 goa7-kok soan-kau3 e5 sim. Siok8-gu2 an2-ni kong2: U7 chit khoan2 e5 sian-siN chiu7 u7 hit khoan2 e5 hak8-seng. Sit8-chai7 si7 an2-ni! U7 sim2-mih8 khoan2 e5 bok8-su, chiu7 u7 hit khoan2 e5 hoe7-iu2.
Siat-su2 li2 chhe-phai3 chit8 e5 siok8 hiat-khi3 e5 soan-kau3-su khi3 goa7-kok thoan5-to7, gou7 ni5 au7, li2 khi3 si7-chhat, chiu7 oe7 hoat-hian7 tioh8 i e5 hoe7-iu2 ia7-si7 siok8 hiat-khi3 e5. To3-peng2 lai5 kong2, li2 na7 chhe-phai3 chit8-e5 siok8-leng5 e5 soan-kau3-su khi3 goa7-kok, goa7-ni5 au7, li2 khi3 khoaN3 chiu7 oe7 khoaN3-tioh8 hiah-e5 hoe7-iu2 ia7-si7 siok8-leng5 e5. U7 hit khoan2 e5 bok8-su, chiu7 u7 hit khoan2 e5 hoe7-iu2. An2-ni thang chai, choe3 chit8-e5 siok8-leng5 e5 chi2-to7-chia2 e5 chek-jim7, sit8-chai7 chin tang7.
“Tui3 jiok8-the2 siN e5 si7 jiok8-the2; tui3 Sin5 siN e5 si7 sin5” (Iok-han7 3:6). Tui3 chhai3-soe siN e5 chiu7-si7 chhai3-soe; tui3 hi5 siN e5 chiu7-si7 hi5; cheng-siN siN cheng-siN, lang5 siN lang5 ; long2 chiau3 i e5 lui7, boe7 thang chham-chhap.
Ti7 chia u7 chit8 e5 chin tiong7-iau3 e5 ka3-si7, chong2-si7 chin chio2 lang5 chai-iaN2. Chiu7-si7 li2 choat8-tui3 boe7 thang in2-chhoa7 pat8-lang5 kau3 li2 sou2 kang2-to7, a2-si7 sou2 ka3-si7 e5 chui2-chun2. Li2 chi2-u7 oe7 chiong i in2-chhoa7 kau3 li2 pun2-sin siok8-leng5 e5 chui2-chun2 na7-tiaN7. Li2 ka-ki7 sim2-mih8 khoan2, in ia7 kau3 hia na7-tiaN7, sou2-i2, li2 ka-ki7 tek-khak tioh8 u7 chhim-tim5 e5 siok8-leng5 keng-giam7, koh tioh8 po2-chhi5 che leng5-seng3. U7 choe7-choe7 bok8-su kong2 chhim-tim5 e5 to7-li2, na7-si7 i e5 seng-oah8 bo5 teh sit8-heng5 teh cheng3-beng5 i e5 to7-li2; sou2-i2 hoe7-iu2 ia7 boe7 kau3 i sou2 kong2 e5 theng5-tou7; che choat8-tui3 choe3 boe7 kau3. Bok8-su chi2-u7 oe7 in2-chhoa7 hoe7-iu2 kau3 i ka-ki7 e5 theng5-tou7, boe7 thang chhoa7 in kau3 kang2-to7 loe7-iong5 e5 theng5-tou7.
Li2 na7 siuN7 beh tit-tioh8 siok8-leng5 e5 hau7-ko2, tioh8 ka-ki7 tai7-seng siok8-leng5. Li2 sou2 ka3-si7, sou2 kong2 e5 to7-li2, chin ho2 koh u7 loe7-iong5, chong2-si7 hoe7-iu2 bo5 tui3 li2 e5 kang2-to7 lai5 kai2-pian3. In-ui7 li2 e5 seng-oah8 ka-ki7 bo5 teh sit8-heng5 teh cheng3-beng5 che to7-li2; li2 e5 leng5-seng3 kau3 sim2-mih8 theng5-tou7, chiah si7 koh-khah iau3-kin2.
Siong7-te3 sou2 tiaN7-tioh8 e5 chhu3-su7, si7 boe7 thang kai2-pian3 e5; li2 sou2 chhi7 e5 kau2-a2, choat8-tui3 boe7 pian3-choe3 li2 e5 kiaN2-ji5; kau2 eng2-oan2 si7 kau2; li2 chaiN2-iuN7 teh ka3-si7, teh hun3-lian7 i, long2 bo5 koan-he7. Ke2-chi2 siN ke2-chi2 na7-tiaN7, boe7 koh siN pat8-hang7 mih8. “Tui3 jiok8-the2 siN e5 si7 jiok8-the2”. Chong2 kong2 chit8 ku3, tui3 sim2-mih8 lai5 siN chiu7-si7 sim2-mih8. Li2 ka-ki7 na7-si7 siok8-leng5, sou2 kiat e5 ke2-chi2 chiu7 siok8-leng5. Sou2-i2 Po2-lo5 tui3 The5-mou5-thai3 kong2: “Tioh8 kin2-sin7 li2 pun2-sin”.
I2-siong7 sou2 kong2 e5, kiat-lun7 chiu7-si7 Pau Un-tek (E. M. Bounds) sou2 kong2 chiah e5 ui2-tai7 e5 oe7: Thoan5-kau3-chia2 si7 lang5 , sou2-i2 Siong7-te3 tioh8 cho7-chiu7 chit-e5 lang5 . Thoan5 oe7 e5 lang5 pi2 sou2 thoan5 e5 oe7 khah iau3-kin2. Thoan5-kau3-chia2 pi2 to7-li2 khah iau3-kin2. Kang2-to7 m7-si7 chit8, nng7 tiam2-cheng e5 piau2-ian2 na7-tiaN7, si7 oah8-mia7 e5 lau5-chhut. Tioh8 eng7 20 ni5 e5 si5-kan, chiah oe7 hou7 lang5 chiaN5-lang5 ; chin-sit8 e5 kang2-to7 si7 kui-si3-lang5 e5 tai7-chi3. In-ui7 lang5 chin3-pou7, kang2-to7 ia7 chin3-pou7; lang5 u7 khui3-lat8, sou2 kong2 e5 to7-li2 chiu7 u7 khui3-lat8; lang5 u7 seng3-kiat, sou2 kong2 e5 to7-li2 ia7 seng3-kiat; lang5 u7 Seng3 Sin5 e5 chhiong-moa2 koh u7 iu5 boah i, sou2 kong2 e5 to7-li2 ia7 si7 Seng3 Sin5 chhiong-moa2 koh u7 boah iu5. Sou2 kong2 e5 to7-li2 boe7 thang in2-chhoa7 lang5 poaN5-ke3 pi2 kang2-to7-chia2 koh-khah koaiN5 e5 leng5-seng3. Leng5-seng3 si2 khi3 e5 lang5 , kong2 si2 e5 to7-li2, ia7 si2 e5 to7-li2 oe7 hai7-si2 lang5 . Sou2-i2 hoan7-su7 long2 chai7 ti7 kang2-to7-chia2 leng5-seng3 e5 theng5-tou7.
Thoan5-kau3-chia2 chin khoai3 pian3-choe3 chit-giap8 hoa3; lang5 na7 ui7-tioh8 seng-oah8 lai5 thoan5 to7-li2, chiu7 choat8-tui3 boe7 seng5-kong; chong2-si7 i chin7-tiong ti7 sou2 tit-tioh8 e5 su2-beng7, chiu7-si7 bo5 po3-siu5 ia7 beh hoaN-hi2 thoan5 to7-li2, chit khoan2 e5 lang5 chiu7 beh toa7 seng5-kong. Siong7-te3 e5 Oe7, chiu7-si7 chiaN5-choe3 he2 ti7 i e5 kut-lai7 teh toh8, sou2-i2 bo5 thoan5 chiu7 tong3 boe7 tiau5. I beh put-si5 jiat8-sim thoan5 to7-li2, na7 bo5 an2-ni, chiu7 sit-loh8 khi2-chhou e5 thiaN3. I beh jin7-chin choe3 i e5 kang, Siong7-te3 ia7 beh eng7 i lai5 chiok-hok pat8-lang5 . Sou2-i2 tioh8 kin2-sin7 li2 pun2-sin.
</CL>
<HL>

第18章
Tioh8謹慎你本身
使徒Po2-lo5 ka7 The3-mou5-thai3講：「Tioh8謹慎你本身」，chiah-e5是真要緊e5話。Nga2-ko e5作者an2-ni講：「In hou7我固守葡萄園；總是我ka-ki7 e5葡萄園，我無固守」(Nga2-ko 1：6)。Choe7-choe7傳教者teh固守別人e5葡萄園，總是忽略ka-ki7 e5葡萄園。Tioh8謹慎你本身。
水只有oe7漲到i水源e5 koaiN5 na7-tiaN7，boe7 oe7 koh chheng3 koaiN5。Kang7款，傳教者e5靈性chaiN2樣，boe7-iu2 e5靈性也到hia na7-tiaN7。牧者若贖靈，會友也贖靈；牧者若俗世，會友也俗世；牧者若贖hiat去，會友也贖hiat去；牧者若有救靈魂e5 熱情，會友也一定是真熱心teh救人e5靈魂；牧者若有致意外國傳道，會友也有外國宣教e5心。俗語an2-ni講：有chit款e5先生就有hit款e5學生。實在是an2-ni！有sim2-mih8款e5牧師，就有hit款e5會友。
設使你差派chit8 e5贖hiat去e5宣教師去外國傳道，gou7年後，你去視察，就oe7發現tioh8 i e5會友也是贖hiat去e5。To3-peng2來講，你若差派chit8-e5贖靈e5宣教師去外國，goa7年後，你去看就oe7看tioh8 hiah-e5會友也是贖靈e5。有hit款e5牧師，就有hit款e5會友。An2-ni thang知，做chit8-e5贖靈e5指導者e5責任，實在真重。
「Tui3肉體生e5是肉體；tui3神生e5是神」(Iok-han7 3：6)。Tui3菜蔬生e5就是菜蔬；tui3魚生e5就是魚；cheng牲生cheng牲，人生人；long2照i e5類，boe7 thang參chhap。
Ti7 chia有chit8 e5真重要e5教示，總是真少人知影。就是你絕對boe7 thang引chhoa7別人到你所講道，a2是所教示e5水準。你只有oe7將i引chhoa7到你本身贖靈e5水準na7-tiaN7。你ka-ki7 sim2-mih8款，in也到hia na7-tiaN7，所以，你ka-ki7的確tioh8有深沉e5贖靈經驗，koh tioh8保持che靈性。有choe7-choe7牧師講深沉e5道理，若是i e5生活無teh實行teh證明i e5道理；所以會友也boe7到i所講e5程度；che絕對做boe7到。牧師只有oe7引chhoa7會友到i ka-ki7 e5程度，boe7 thang chhoa7 in到講道內容e5程度。
你若想beh得tioh8贖靈e5效果，tioh8 ka-ki7 tai7先贖靈。你所教示、所講e5道理，真好koh有內容，總是會友無tui3你e5講道來改變。因為你e5生活ka-ki7無teh實行teh證明che道理；你e5靈性到sim2-mih8程度，chiah是koh-khah要緊。
上帝所tiaN7-tioh8 e5處事，是boe7 thang改變e5；你所飼e5狗a2，絕對boe7變做你e5 kiaN2兒；狗永遠是狗；你chaiN2樣teh教示、teh訓練i，long2無關係。果子生果子na7-tiaN7，boe7 koh生別項mih8。「Tui3肉體生e5是肉體」。總講chit8句，tui3 sim2-mih8來生就是sim2-mih8。你ka-ki7若是贖靈，所結e5果子就贖靈。所以Po2-lo5 tui3 The5-mou5-thai3講：「Tioh8謹慎你本身」。
以上所講e5，結論就是Pau Un-tek (E. M. Bounds) 所講chiah e5偉大e5話：傳教者是人，所以上帝tioh8造就chit-e5人。傳話e5人比所傳e5話khah要緊。傳教者比道理khah要緊。講道m7是chit8、nng7點鐘e5表演na7-tiaN7，是活命e5流出。Tioh8用20年e5時間，chiah oe7 hou7人chiaN5人；真實e5講道是kui世人e5 tai7-chi3。因為人進步，講道也進步；人有氣力，所講e5道理就有氣力；人有聖潔，所講e5道理也聖潔；人有聖神e5充滿koh有油抹i，所講e5道理也是聖神充滿koh有抹油。所講e5道理boe7 thang引chhoa7人盤過比講道者koh-khah koaiN5 e5靈性。靈性死去e5人，講死e5道理，ia7死e5道理oe7害死人。所以hoan7事long2在ti7講道者靈性e5程度。
傳教者真快變做職業化；人若為tioh8生活來傳道理，就絕對boe7成功；總是i盡忠ti7所得tioh8 e5使命，就是無報酬也beh歡喜傳道理，chit款e5人就beh大成功。上帝e5話，就是chiaN5做火ti7 i e5骨內teh toh8，所以無傳就擋boe7 tiau5。I beh不時熱心傳道理，若無an2-ni，就失落起初e5疼。I beh認真做i e5工，上帝也beh用i來祝福別人。所以tioh8謹慎你本身。
</HL>