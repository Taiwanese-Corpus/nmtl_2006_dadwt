<CL>
Teng2 le2-pai3-2 kho2-chhi3, pai3-4 kau chok-giap8, pai3-5 ai3 ka7 lau7-su po3-ko3, chit le2-pai3-1 ai3 chiunn7-tai5 po3-ko3, pai3-2 ai3 koh  kho2-chhi3, pai3-4 ma7 koh ai3 kau chok-giap8------
Sou3-hak8, Kang-teng5, Kang-teng5, Eng-gi2, Han3-ji7 hoan-ek8 siau2-soat, Tek-gi2, Kang-teng5, Ka-pi, Sou3-hak8------
Ah ho2--a! Boai3 chhap--i-a! Khoann3 1-e7-a2 tian7-si7, pang3 hou7 khin-sang, kek hou7 gong7-gong7, khoann3 chu2-chhi5- jin5『吳宗憲』kong2-chhio3-khoe. Pak-kiann-oe7, Tai5-oan5 kou5-i5, Chong-Kou5, Chong-Hoa5-bin5-Kou5------
Ho! Ho! Ho! Ha! Ha! Ha!----
To3-tng2-lai5 goa2 e5 sio2 se3-kai3, hoat-hian7 goa2 e5 tai5-gi2 kan-tann ti7 chit-e5 4-peng5-goa7 e5 pang5-keng lai7-te2 chiah u7 lou7-iong7,  hoat-hian7, goa2 e5 chheh-keh-a2 teng2-koan5, u7 3-pun2 Eng-gi2 ji7-tian2, 2-pun2 Mandarin ji7-tian2, 1-pun2 Tek-gi2 ji7-tian2----
Kam2-kak ai3 khun3--a. Goa7-khau2 am3-kong-chiau2 koh teh kio3, thinn eng-kai iau2-boe7 kng--e5.
(TGB Thong-sin3 te7 2 ki5, 1999 ni5 11 goeh8)
</CL>
<HL>

頂禮拜2考試，拜4交作業，拜5 ai3 ka7老師報告，chit 禮拜1 ai3上台報告，拜2 ai3 koh考試，拜4 ma7 koh ai3交作業------
數學、工程、工程、英語、漢字翻譯小說、德語、工程、咖啡、數學------
Ah 好--a！Boai3 chhap--i-a！看 1下a2電視，放hou7 輕鬆，kek hou7 gong7-gong7，看主持人『吳宗憲』講笑khoe。北京話、台灣狗乙、中狗、種花名狗------
呵！呵！呵！哈！哈！哈！------
倒tng2來goa2 e5小世界，發現goa2 e5台語kan-tann ti7 chit-e5 4坪外e5房間內底chiah有路用，發現，goa2 e5冊架a2頂高，有3本英語字典、2本Mandarin字典、1本德語字典------
感覺愛睏--a。外口暗光鳥koh teh叫，天應該iau2未光--e5。
(TGB通訊第2期，1999年11月)
</HL>