<CL>
  U7 chit8-keng gin5-hang5 ui7-tioh8 lang5-kheh long2 e7 tan2 beh ha7-pan e5 si5-kan chiah pai5-liat8 beh kia3-khoaN2 iah-si7 nia2-khoaN2, gin5-hang5 chin thau5-khak thiaN3, to7 ka7 piah teng2 e5 si5-cheng tiau5 hou7 kin2 gou7-hun-cheng. 
  U7 chit8-pai2,chit8-e5 chhiuN2-kiap--e5 jip8-lai5 chhiuN2 chiN5，chiN5 chong2 sa li7,beh chau2 e5 si5 khoaN3 tioh8 piah teng2 e5 si5-cheng bo5-chun2,to7 ka7 tiau5 to3-tng2--lai5 chiah li7-khui. Su7-au7,keng2-chhat-a2 lai5 pan7-an3,chai-iaN2 chhiuN2-hui2 ka7 si5-cheng siu-li2 ho2 chiah chau2--e5,chit8-e5 keng2-chhat-a2 kong2: “Goa2 chai-iaN2 chhiuN2-kiap--e5 si7 siang2--a.”
  “I u7 hok8-bin7,li2 na2-e7 chai si7 siaN2-lang5?” Gin5-hang5 e5 keng-li2 bo5-siaN2 beh sin3.
  “Goan2 tau lau5-kha hit-e5 TiuN--sian-siN, i tiaN7-tiaN7 chhiang3-kong2,pian7-na7 hou7 i khoaN3--tioh8 e5 si5-cheng iah-si7 chhiu2-pio2-a2 na7 u7 si5-kan bo5 chun2 --e5,i choat8-tui3 bo5 beh pang3 i koe3.” Keng2-chhat koh pou2-chhiong kong2: “TiuN--sian-siN leh khui cheng-pio2-hang5.”
(Tai5-bun5 Bong2-po3 te7 33 ki5, 1999 ni5 6 goeh8)
</CL>
<HL>

有一間銀行為著人客攏會等beh下班e5時間才排列beh寄款抑是領款，銀行真頭殼疼，to7 ka7壁頂e5時鐘調hou7緊五分鐘。 
有一擺，一個搶劫--e5入來搶錢，錢總sa 離，beh走e5時看著壁頂e5時鐘無準，to7 ka7調倒轉--來才離開。事後，警察仔來辦案，知影搶匪ka7時鐘修理好才走--e5,一個警察仔講：「我知影搶劫--e5是siang2--a。」
「伊有覆面，你哪會知是啥人？」銀行e5經理無啥beh信。 
「阮兜樓腳hit-e5張--先生，伊定定chhiang3講，便若hou7伊看--著e5時鐘抑是手錶仔若有時間無準--e5,伊絕對無beh放伊過。」警察koh補充講：「張--先-生leh開鐘錶行。」 
（台文罔報第33期，1999年6月） 
</HL>