<CL>
  U7 chit8-e5 kau3-lian7 ti7 ti5-a2 piN tng-teh ka3 lang5 siu5-chui2 e5 hoat-tou7,bo5-tu2-ho2 soah poah8 loh8-khi3 ti5-a2 lai7,kau3-lian7 chhiu2 na2 liong3 na2 hoah kiu3-lang5,ka-chai3 u7 hak8-oan5 thiau3 loh8-khi3 ka7 i kiu3--khi2-lai5. Chit8-e5 hak8-oan5 mng7 kong2: 
  「Li2 si7 choan-bun5 leh ka3 lang5 siu5-chui2 e5 kau3-lian7,na2-e7 ka-ti7 soah be7-hiau2 siu5-chui2?」 
  Kau3-lian7 in3 kong2:「To7-si7 be7-hiau2 siu5 m7-chiah cho3 kau3-lian7,na7 bo5,goa2 to7 khi3 cho3 soan2-chhiu2--a.」 
  Hak8-oan5 leng2-chhio3:「Ka-ti7 be7-hiau2 siu5 ia7 kaN2 beh ka3--lang5!」 
  Kau3-lian7 an2-ni ka7 in3:「E7-hiau2 ka3 lang5 siN-kiaN2 e5 hu7-san2-kho i-seng kam2 long2 ka-ti7 e7-hiau2 siN-kiaN2!」
(Tai5-bun5 Bong2-po3 te7 34 ki5, 1999 ni5 7 goeh8)
</CL>
<HL>

有一個教練ti7池仔邊當teh教人泅水e5法度，無tu2好煞poah8落去池仔內，教練手那liong3那喝救人，佳哉有學員跳落去ka7伊救--起-來。一個學員問講：
「你是專門leh教人泅水e5教練，那會家己soah be7曉泅水？」 
教練應講：「To7是be7 曉泅m7-chiah做教練，若無，我to7去做選手--a。」
學員冷笑：「家己be7 曉泅也敢beh教--人！」 
教練an2-ni ka7應：「會曉教人生子e5婦產科醫生敢攏家己會曉生子！」
（台文罔報第34期，1999年7月） 
</HL>