<CL>
  U7 chit8-tui3 sin-hun e5 ang-bou2,beh tong7-pong5 e5 si5,sin-long5 kio3 sin-niu5 thng3 saN-a2-khou3,sin-niu5 m7-kheng2,ka7 sin-long5 kong2: “Li2 ai3 seng hou7 goa2 chiN5，chit khoan2 tai7-chi3 goa2 be7-sai2 bo5 siu-chiN5，che koan-he7 tioh8 goa2 e5 chit-giap8 chun-giam5.”
  Sin-long5 sim-lai7 toa7 kiann-gi5: “Li2 si7 cho3 toh chit8-tou5--e5?” “Goa2 choan-bun5 leh ka7 lang5 cho3 hm5-lang5,” Sin-niu5 phaiN2-se3-phaiN2-se3 kong2: “goa2 tu2 khai-si2 cho3 hm5-lang5-po5--a2 e5 si5 u7 chiu3-choa7--koe3,pian7-na7 goa2 chhap--tioh8 e5 hun-su7,ang5-pau it-teng7 beh than3 kau3 tioh8.”
(Tai5-bun5 Bong2-po3 te7 29 ki5, 1999 ni5 2 goeh8)
</CL>
<HL>

有一對新婚e5翁某，beh洞房e5時，新郎叫新娘褪衫仔褲，新娘不肯，ka7新郎講： 「你ai3先hou7我錢，這款代誌我be7使無 收錢，這關係著我e5職業尊嚴。」
新郎心內大驚疑：「你是做toh一途--e5？」 「我專門leh ka7人做媒人，」新娘 歹勢歹勢講：「我tu2開始做媒人婆--仔 e5時有 咒誓--過，便若我chhap--著e5婚事，紅包一定 beh賺到著。」
（台文罔報第29期，1999年2月） 
</HL>