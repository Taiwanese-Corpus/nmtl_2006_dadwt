<CL>
ek8
 Po-le5-koan3-chng e5 mih8-kiaN7 na2 lai5 na2 chio2, si7 in-ui7 siau-hui3-chia2 ai3 eng7 sok-ka-koan3 kap lu7-koan3.
 Ki5-sit8, po-le5-koan3 e5 iu-tiam2 chin choe7. po-le5 e5 goan5-liau7, te7-kiu5 un2-chong5 chin choe7, che3-cho7 e5 si5 ia7 chiat-seng2 leng5-goan5. Po-le5 siu tng2--lai5, chheng se2, ko-un-siau-tok8 chiu7 e7-sai2 koh eng7.
 Eng7 po-le5-koan3 lai5 te2 jim7-ho5 e5 mih8-kiaN7, long2 m7-bian2 kiaN e7 siN-sian, a2-si7 chhin-chhiuN7 sok-ka-koan3 e7 chau2 chhut u7 tok8 e5 mih8-kiaN7. 
 Kang7-khoan2 e5 khi3-chui2, be2 po-le5-koan3-chng e5 ia7 khah siok8, put-tan7 ka-ki7 seng2 chiN5, tui3 kok-ka cheng2-the2 e5 keng-che3 ia7 u7 kong3-hian3.
 Goa2 kam2-kak, jin5-lui7 sou2-u7 kho-ki e5 hoat-beng5 tiong, bo5 chit8 hang7 e7 pi2 po-le5 koh khah pan5-gi5, khah sui2 khah sit8-iong7.
(Hong-hiong3 Te7 1 ki5, 1989 ni5 11 goeh8)
</CL>
<HL>

譯
玻璃罐裝e5物件那來那少，是因為消費者ai3用塑膠罐kap鋁罐。
其實，玻璃罐e5優點真濟。玻璃e5原料，地球隱藏真濟，製造e5時也節省能源。玻璃收轉--來，清洗，高溫消毒就會使koh用。
用玻璃罐來te2任何e5物件，攏m7免驚會生銑，抑是親像塑膠罐會走出有毒e5物件。
共款e5汽水，買玻璃罐裝e5也較俗，不但家己省錢，對國家整體e5經濟也有貢獻。
我感覺，人類所有科技e5發明中，無一項會比玻璃koh較便宜，較sui2較實用。
（風向第1期，1989年11月）
</HL>