<CL>
Chng-kha chhin-ke chheng7 sui2-sui2 jip8-siaN5 khi3 hou7 tou-chhi7 chhin-ke chhiaN2. Tou-chhi7 chhin-ke chiaN5 u7 seng5-i3, sui5 to7 pan7 kah 1-te3-toh khiau-khiau-khiau, u7 hi5 u7 bah iah8-u7 pang-kah, beh ho2-ho2 lai5 chiau-thai7 i.
Chiu2-ian3 khai-si2--a, kui toh-teng2 chheN-chhau lut-lut, chng-kha chhin-ke chhui3-noa7 kiong5-beh lau5--chhut-lai5. I ti7 giah8--leh, nng7-lui2 bak8-chiu tian2 kah toa7-toa7-lui2, hiong3 1-poaN5 kiuN-si-chha2-toa7-tng5 kim-kim siong3.
“Bian2 kheh-khi3--lah!” Tou-chhi7 chhin-ke khoaN3 I na2-chhiuN7 phaiN2-se3 phaiN2-se3 e5 khoan2, to7 ka7 kong2 : " He toa7-tng5--lah, ngeh khi3 phoe3--lah !”
Chng-kha chhin-ke thau5 oat8--koe3-lai5, in3 kong2: “Ah~sai2-kong2--lah !” 
Chu3: (1) 1-te3-toh khiau-khiau-khiau:Chhai3-sek chiaN5 phang-phai3 (2) Sai2-kong2: m7 bian2-kong2
</CL>
<HL>

庄腳親家穿sui2-sui2入城去 hou7都市親家請。都市親家chiaN5有誠意，隨to7辦kah 1-te3桌khiau-khiau-khiau,有魚有肉亦有pang-kah,beh好好來招待伊。
酒宴開始--a,規桌頂chheN-chhau lut-lut,庄腳親家嘴瀾強beh流--出-來。I箸 giah8--leh,兩蕊目睭展kah大大蕊，向1盤薑絲炒大腸金金siong3。
「免客氣啦！」都市親家看伊na2像歹勢歹勢e5款，to7 ka7講：「He大腸--lah,ngeh去phoe3--lah！」
庄腳親家頭oat8--過-來，應講：「Ah~sai2-kong2--啦！」
註：(1) 1-te3桌khiau-khiau-khiau：菜色chiaN5 phang-phai3 (2) Sai2-kong2：m7免講
</HL>