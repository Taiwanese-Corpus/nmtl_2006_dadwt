<CL>
Pian2-sit8 Khu--e5 seng-li2 na7-si7 cho3 soah, put-si5 to7 li2-hiaN goa2-ti7 chio--leh, chau2-khi3 poah8-kiau2. 
Lang5 kong2 “kiau2 ku-lu, than3-chiN5 boe7 hu3 su”. Chiah bo5 goa7 ku2 nia7-nia7, chit8-koa2 chai5-san2 to7 su kah chheng-khi3 liu-liu--lou7. In bou2 pau-hok8-a2 khoan2--leh, ma7 m7-chai chau2 khi3 to2-ui7--a.
U7 chit8-kang, pian2-sit8 Khu--e5 koh chau2 khi3 kiau2-tiuN5, it-tit8 kau3 ke3-tng2-kang thau3-cha2 chiah seh8-sin5 seh8-sin5 to2-tng2--lai5. Lang5 mng7 I khi3 to2-ui7 ? I in3 kong2:
”Sa3 m7-chai khi3 khoaN3 lang5 phah moa5-chhiok! Hoai3 poah8-kiau2 e5 lang5 sit8-chai7 si7 u7 kau3 khong-kham, m7-na7 kui am3 bo5-thang khun3, u7--e5 khah soe--e5, koh su kah thou5-thou5-thou5, thng3-khou3 chau2 boe7 li7--leh!”
“Ah li2 cha7-am3 ti7 hia leh chhong3 siaN2-mih?”
“Bo5--a, goa2 long2 bo5 poah8, ka-na che7 ti7 piN--a leh khoaN3 nia7-nia7.” 
</CL>
<HL>

扁食邱--e5生理若是做soah,不時to7你兄我弟招--leh,走去poah8-kiau2。
人講「Kiau2 ku-lu,than3錢boe7赴輸」。才無外久nia7-nia7,一koa2財產to7輸kah清氣liu-liu--lou7。In某包袱仔款--leh,ma7 m7知走去to2位--a。
有一工，扁食邱--e5 koh走去kiau2場，一直到隔轉工透早才seh8神seh8神倒轉--來。人問伊去to2位？伊應講：
「Sa3 m7-chai去看人phah moa5-chhiok! Hoai3 poah8-kiau2 e5人實在是有夠khong-kham2,m7-na7歸暗無thang睏，有--e5 khah衰--e5,koh輸kah土土土，thng3褲走boe7 li7--leh！」
「Ah你cha7暗ti7 hia leh chhong3啥物？」
「無--a,我攏無poah8,kan-na坐ti7邊--a leh看nia7-nia7。」
</HL>