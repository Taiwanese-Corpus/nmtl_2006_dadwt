<CL>
Goan2 tiuN7-lang5 kio3-cho3 A-chai5. Ti7 1998 ni5 i lai5 Quebec e5 Montreal chhoe7--goan2. Ti7 goan2 tau toa3 ko3-goa7-goeh8. I tak8 cha2-khi2 long2 chhut-khi3 sia7-khu san3-pou7 un7-tong7. Tak8 cha2-khi2 long2 e7 tu2-tioh8 1-e5 A-tok-a2, I tak8-pai2 long2 kong2 “Bonjour”. Goan2 tiuN7-lang5 kio3-si7 teh mng7 i e5 mia5,tio7 ka7 in3 kong2“A-chai5”. lian5-soa3 3-jit8 long2 an2-ne mng7. Goan2 tiuN7-lang5 kam2-kak chin ki5-koai3, ka7 goa2 kong2, hit-e5 A-tok-a2 chin bo5 ki3-ti5, goa2 to u7 ka7 i kong2 goa2 kio3-cho3 “A-chai5” , ui7 siaN2-mih tak8 cha2-khi2 iau2 koh mng7 goa2 “Bonjour” (bong2 -ju7). Goa2 ka7 i kong2, “Bonjour” si7 Hoat-kok-oe7, gau5-cha2 e5 i3-su3. Goan2 tiuN7-lang5 hong2-jian5 tai7-ngou7, keh-jit8 i tu2-tioh8 hit-e5 A-tok-a2 e5 si5, to7 toa7-siaN hoah“Bong2-ju7” , A-tok-a2 hiong3 i in3 kong2 “ A-chai5” .
</CL>
<HL>

阮丈人叫做阿財。Ti7  1998年伊來Quebec e5 Montreal chhoe7--阮。Ti7阮兜toa3個外月。伊tak8早起 攏出去社區散步運動。Tak8早起攏e7 tu2著一個阿tok-a2,伊tak8擺攏講「Bonjour」。阮丈人叫是teh問伊e5名，tio7 ka7應講「阿財」。連續三日攏按呢問。阮丈人感覺真奇怪，ka7我講，hit-e5 阿tok-a2 真無記池，我都有ka7伊講我叫做“阿財”，為啥物tak8早起猶koh問我“Bonjour” (Bong2-ju7)。我ka7伊講，“Bonjour”是法國話，gau5早e5意思。阮丈人恍然大悟，隔日伊tu2著hit-e5阿tok-a2 e5時，to7大聲喝 “Bong2-ju7”，阿tok-a2向伊應講「阿財」。
</HL>