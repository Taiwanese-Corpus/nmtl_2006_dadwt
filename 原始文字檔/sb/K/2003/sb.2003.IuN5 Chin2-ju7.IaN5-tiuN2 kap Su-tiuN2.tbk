<CL>
4-e5 ho2-peng5-iu2 ti7 le2-pai3-jit8 cho3-hoe2 phah moa5-chhiok, su-iaN5 bo5 goa7-che7, khiok si7 in long2 kam2-kak chin chhu3-bi7.
Moa5-chhiok phah-soah,lang5 mng7 in chian3-ko2 ju5-ho5?
Lau2-ong5--e5 chhio3 bi-bi in3 kong2: " Ui3 thau5 kau3 boe2, goa2 long2 si7 thiaN-bo5 i7-chhau3, ‘Siong3-kong’ cho3 kau3 te2. "
Hou5-chhiu Tan5--e5 kong2: "Phah moa5-chhiok bo5 sai-hu7, chiap8 oh8 to7 u7--lah! ChhiuN7 goa2 kang-hu boe7-bai2, long2-ma7 leh cho3 chong2-su-leng7! "
Chhau3-phui3 Thou5--e5 lang5 e2 bong2 e2, kong2-oe7 koh pheng7 toa7-siaN--e, I kong2: " M7-chiaN5 moa5-chhiok--a2 nia7-nia7, su-iaN5 na2 u7 sim2-mih thang ke3-kau3--leh? Goa2 kian3 cho3 long2 ma7 cho3 su-tiuN2. "
Tan2 in 3-e5 lang5 kong2-liau2, toa7-khou Ang5--e5 tauh8-tauh8-a2 khia7 khi2-sin, khui-chhui3 kong2:" E7-hiau2 phah pai5 to7 thiaN boe2-siaN--lah, ‘Siong3-kong’ khi3 hou7 Lau2-Ong5--e5 chhiuN2 khi3 cho3, Thou5--e5 kap Tan5--e5 koh sio-chiN cho3 Su-tiuN2 kap Chong2-su-leng7, chhun goa2 1-e5 lang5, bo5 cho3 IaN5-tiuN2 kam2 e7-sai2? "
</CL>
<HL>

4個好朋友ti7禮拜日做伙拍moa5-chhiok, 輸贏無外che7, khiok是in攏感覺真趣味。
Moa5-chhiok拍soah,人問in戰果如何？
老王--e5笑bi-bi應講：「Ui3頭到尾，我攏是聽無i7臭，“相公”做到底。」
鬍鬚陳--e5講：「拍moa5-chhiok無師傅，chiap8學to7有啦！像我工夫boe7-bai2,攏ma7 leh做總司令！」
臭屁涂--e5人矮bong2矮，講話koh pheng7大聲--e,i講：「M7-chiaN5 moa5-chhiok--a2 nia7-nia7，輸贏na2有甚物thang計較--leh？我kian3做攏ma7做師長。」
等in 3個人講了，大khou洪--e5 tauh8-tauh8-a2 khia7起身，開嘴講：「會曉拍牌to7聽尾聲--lah, “相公” 去hou7老王--e5搶去做，涂--e5 kap陳--e5 koh相爭做輸長kap總輸令，chhun我1個人，無做贏長敢會使？」
</HL>