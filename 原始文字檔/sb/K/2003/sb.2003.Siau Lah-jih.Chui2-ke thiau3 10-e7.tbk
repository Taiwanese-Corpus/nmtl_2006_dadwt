<CL>
1 ui7 siau3-lian5 lau7-su leh ka3 1-ni5-a2 e5 Tai5-gi2 kho3, 1 e5 hak8-seng-gin2-a2 kau2-koai3 bo5 siu7-ka3, bo5-si5-eng5 koh it-tit8 kong2-oe7, lau7-su lun2 be7-tiau5 to7 kio3 gin2-a2 khi3 au7-piah hoat8-khia7.
Khia7 bo5 poaN3-hun-cheng, gin2-a2 kang7-khoan2 ngiauh8-ngiauh8-tang7, hoat-chhut koai3-siaN-sau3, lau7-su khi3--tioh8 to7 koh ka7 keng2-ko3 :
“Li2 na7 koh ngiauh8-ngiauh8-tang7, m7 thiaN-oe7, goa2 to7 hoat8 li2 “ chui2-ke thiau3 10-e7”.”
Gin2-a2 sui5-si5 in3 lau7-su : “Lau7-su, ho2 ! M7-koh ai3 tan2 bin5-a2-chai3 goa2 chiah beh.”
Lau7-su : “Si7 an2-choaN2 to7 ai3 tan2 bin5-a2-chai3 ?”
Gin2-a2 : “In-ui7 kin-a2-jit8 goa2 bo5 liah8 chui2-ke lai5 hak8-hau7, bin5-a2-chai3 goa2 chiah kio3 chui2-ke ke thiau3 kui2-a7-e7 hou7 li2 khoaN3.”
</CL>
<HL>

一位少年老師leh教一年a2 e5台語課，一個學生gin2-a2 kau2-koai3 無受教，無時閒koh一直講話，老師lun2 be7-tiau5 to7叫gin2-a2去後壁罰khia7。
Khia7無半分鐘，gin2-a2仝款ngiauh8-ngiauh8動，發出怪聲嗽，老師氣--tioh8 to7 koh ka7警告：
「你若koh ngiauh8-ngiauh8動，m7聽話，我to7 罰你“水雞跳10下”。」
Gin2-a2 隨時應老師：「老師，好！M7-koh ai3等明a2再我才beh。」
老師：「是按怎to7 ai3 等明a2再？」
Gin2-a2：「因為今a2日我無liah8水雞來學校，明a2再我才叫水雞加跳幾a7下hou7你看。」
</HL>