<CL>
A-seng hiaN si7 1-e5 koan5 lo3 iong2-chong3 koh ian5-tau5 e5 Chong3-teng tui7-tiuN2. I ti3 1-teng2 pin-pong tai5 chhio kiak-kiak e5 kun-bo7. Heng cheng5 kat 1-tiau5 ang5-sek e5 heng-tiau5,gia5 1-ki kim-sih-sih e5 chi2-hui-to teh hoah ho7-leng7. It-sio2-tui7 e5 chong3-teng pai5 hoaiN5-tui7 teh cham3-kha-pou7. Kha-pou7 chin che5 sat-khi3 theng5-theng5. KiaN5 lai5 kau3 un7-tong7-tiaN5 piN bo5 lou7, tui7-goan5 kiong5 beh siak loh8 kau-a2 lai7. A-seng hiaN soah be7 ki3-tit “siang hau choan chou” hit ku3 Jit8-gi2 e5 ho7-leng7. Tui7-goan5 bo5 beng7-leng7 be7-sai2 chu7-iu5 heng5-tong7, A-seng be7 ki3-tit ho7-leng7,I chiu7 iong7 Tai5-oan5-oe7 toa7-siaN hoah: “Ka7 lin2 pe7 oat8 koe3-lai5”, It-sio2-tui7 e5 chong3-teng long2 oat to2-tng2. Chha hun-hun-a2 tioh8 lian3 loh8 kau-a2-te2. Goa2 siuN7 I na7 phah 1-e5 ka-chhiuN3 in ma7 e7 choan2 to3-tng2-lai5.
</CL>
<HL>

阿聲兄是一個koan5 lo3勇壯koh緣投e5壯丁隊長。伊ti3一頂pin-pong台chhio kiat-kiat e5軍帽，胸前結一條紅色e5胸條，gia5一支金爍爍e5指揮刀teh喝號令。一小隊e5壯丁排橫隊teh cham3腳步。腳步真齊殺氣騰騰。行來到運動埕邊無路，隊員強beh摔落溝仔內。阿聲兄soah未記得 「向後轉走」hit句日語e5號令。隊員無命令 未使自由行動，阿聲未記得號令。伊就用台灣話大聲喝：「Ka7恁pe7  oat8過來」， 一小隊e5壯丁攏oat8倒轉 。差分分仔tioh8碾落溝仔底。我想伊若拍一個ka-chhiuN3 in ma7會轉倒轉來。
</HL>