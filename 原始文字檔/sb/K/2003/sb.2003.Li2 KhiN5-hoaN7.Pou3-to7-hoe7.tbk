<CL>
Kou2-cha2 Tai5-oan5 iau2 bo5 siaN2 lang5 e7-hiau2 kong2 Hoa5-gi2, u7 chit8-e5 sut8-a2 in-ui7 chau2-lou7, bat khi3 Tiong-kok joa7-joa7-so5, oh8 e7-hiau2 kong2 Tiong-kok-oe7.
U7 chit8-kang, chng-kha bou2 kau3-hoe7 chhiaN3 chit8-e5 goa7-kok Bok8-su lai5 kong2-to7, hit-e5 bok8-su kan-na e7-hiau2 kong2 Tiong-kok-oe7, chhoe7 long2 bo5-lang5, choe3-au7 chhoe7-tioh8 chit-e5 sut8-a2 lai5 cho3 thong-ek8. I e5 hoan-ek8 chiok cheng-chhai2, tai7-ke thiaN kah chhoe3 hai-hai:
Bok8-su: 主內的弟兄姐妹, 大家平安. (Hoa5-gi2)
Thong-ek8: Ti-tiau5 lai7 e5 chiong3 hiaN-ti7, tak8-ke peng5-an.（Tai5-gi2)
Bok8-su: 歡迎來參加今天的佈道大會. (Hoa5-gi2)
Thong-ek8: Hoan-geng5 lai5 chham-ka kin-a2-jit8 e5 pou3-tiu7-a2 tai7-hoe7.（Tai5-gi2)
Bok8-su: 上帝是很偉大的.（Hoa5-gi2)
Thong-ek8: Siong7-te3 si7 chiok toa7-boe2--e5.（Tai5-gi2)
Bok8-su: 我們是很渺小的.（Hoa5-gi2)
Thong-ek8: Lan2 si7 chiok se2-boe2--e5.（Tai5-gi2)
Bok8-su: 上帝是看不見的.（Hoa5-gi2)
Thong-ek8: Siong7-te3 si7 chheN-me5--e.（Tai5-gi2)
Bok8-su: 上帝是無所不在的.（Hoa5-gi2)
Thong-ek8: Siong7-te3 si3-ke3 joa7-joa7-so5.（Tai5-gi2)
Bok8-su: 我們要照顧那至微小的.（Hoa5-gi2)
Thong-ek8:Lan2 tioh8-ai3 chiau3-kou3 se3-boe2--e5.（Tai5-gi2)
Bok8-su: 那在後的, 將來要做在前的.（Hoa5-gi2)
Thong-ek8: Se3-boe2--e5 chong2-u7 chit8-kang e7 pian3 toa7-boe2.（Tai5-gi2)
Bok8-su: 那麻雀也不耕也不織, 上帝也眷顧它.（Hoa5-gi2)
Thong-ek8:Lan2 mai3 cho3-sit, tiam3 chhu3--nih phah ba5-chhiok, Siong7-te3 ma7 e7 chiau3-kou3--lan2.（Tai5-gi2)
Hit-e5 Bok8-su khoaN3 tak8-ke chhio3 kah tang-to2 sai-oai, siuN7-kong2 un2 hou7 lang5 chhong3-khang--lah, chiu7 m7-kaN2 koh kong2 loh--khi3, tioh8 beh ki5-to2 lai5 soah-hoe7:
Bok8-su: 讓我們低頭禱告.（Hoa5-gi2)
Thong-ek8: Lan2 tng2-lai5 giah8 ti5-thau5.（Tai5-gi2)
Tak8-ke iau2 koh it-tit chhio3. Hit-e5 bok8-su khoaN3 m7-si7-se3, ma7 m7-kaN2 koh ki5-to2, sui5 kong2: A2--mun3! Hit-e5 sut8-a2 ma7 sui5 ka7 ek8--chhut-lai5: Ah, bian2--lah!
</CL>
<HL>

古早台灣猶無啥人會曉講華語，有一個sut8-a2因為走路，bat去中國joa7-joa7-so5，學會曉講中國話。
有一工，庄腳某教會倩一個外國牧師來講道，彼個牧師kan-na會曉講中國話，chhoe7攏無人，最後chhoe7著這個sut8-a2來做通譯。伊e5翻譯足精彩，大家聽kah笑hai-hai：
牧師：主內的弟兄姐妹，大家平安。(華語)
通譯：豬tiau5內e5眾兄弟，tak8-ke平安。(台語)
牧師：歡迎來參加今天的佈道大會。(華語)
通譯：歡迎來參加今a2日e5 pou3-tiu7-a2大會。(台語)
牧師：上帝是很偉大的。(華語)
通譯：上帝是chiok大尾--e5。(台語)
牧師：我們是很渺小的。(華語)
通譯：Lan2是chiok細尾--e5。(台語)
牧師：上帝是看不見的。(華語)
通譯：上帝是chheN-me5--e。(台語)
牧師：上帝是無所不在的。(華語)
通譯：上帝si3-ke3 joa7-joa7-so5。(台語)
牧師：我們要照顧那至微小的。(華語)
通譯：Lan2 tioh8-ai3照顧細尾--e5。(台語)
牧師：那在後的，將來要做在前的。(華語)
通譯：細尾--e5總有1工e7變大尾。(台語)
牧師：那麻雀也不耕也不織，上帝也眷顧它。(華語)
通譯：Lan2 mai3 cho3-sit, tiam3厝--nih phah麻雀, 上帝ma7 e7 照顧--lan2。 (台語)
Hit個牧師看tak8-ke笑kah東倒西歪，想講穩hou7人創空--lah，就m7敢koh講落--去，tioh8 beh祈禱來soah會：
牧師：讓我們低頭禱告。(華語)
通譯：Lan2 tng2來giah8鋤頭。(台語)
Tak8-ke猶koh一直笑。Hit個牧師看m7是勢，ma7 m7敢koh祈禱，sui5講：阿門！Hit個sut8-a2 ma7 sui5 ka7譯--出-來：Ah，免--lah！
</HL>