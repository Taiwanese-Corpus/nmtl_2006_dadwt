<CL>
PeN7-iN7 khui-to-pang5 e5 hou7-su7 u7 nng7-chiong2:
a) Soa-chhiu2-hou7-su7, chiu7-si7 ham7 goa7-kho-i-su cho3-hoe2 khia7 ti7 chhiu2-sut8-tai5 e5 Bo5-khun2-hou7-su7;
b) Liu5-tong7-hou7-su7, chiu7-si7 choan-bun5 cho3 au7-khin5 chi-oan5 e5 hou7-su7, in-ui7 bo5 khia7 ti7 chhiu2-sut8-tai5 piN--a, tui3 chhiu2-sut8 e5 koe3-theng5 kap chong7-hong2 bo5 it-teng7 chin chheng-chho2. 
U7 chit8-kang, I-su teh chin3-heng5 chhiu2-sut8, hut-jian5 toa7-siaN hoah kong2: “O.P. Site!”（chu3: si7 chit8-chiong2 thau3-beng5,  poh8-poh8 e5 liam5-pou3)
Chit-si5 tu2-ho2 liu5-tong7-hou7-su7 bo5 ti7--leh,  kan-na chit8-e5 te7-it-kang lai5 khui-to-pang5 sit8-sip8 e5 hou7-li2 hak8-hau7 e5 hak8-moai7,  khia7 ti7 hia bo5 hoan2-eng3, in-ui7 I kin-pun2 m7-chai I-su teh hoah siaN2.
Soa-chhiu2-hou7-su7 khoaN3 I bo5 tong7-cheng7,  chiu7 kong2: “Hak8-moai7--a,  I-su beh ai3 O.P. Site--lah!”
Chit-e5 hak8-moai7 kin2-tiuN chit8-e7,  chiu7 koaN2-kin2 chong5-khi3 I-su hia,  ka7 I e5 chhui3-om giu2--loh8-lai5,  koh iong7 boe2-chng2-chaiN2-a2 khi3 ou2 I-su e5 phiN7-khang.
Sou2-u7 e5 lang5 long2 khoaN3 kah gang7-gang7-gang7,  goan5-lai5 I ka7 “O.P. Site” thiaN choh “Ou2 phiN7- sai2”.
</CL>
<HL>

病院開刀房e5護士有二種：
a) 刷手護士，就是ham7外科醫師做伙khia7  ti7手術台e5 無菌護士；
b) 流動護士，就是專門做後勤支援e5護士，因為無khia7 ti7手術台邊--a，對手術e5過程kap狀況無一定真清楚。
有一工，醫師teh進行手術，忽然大聲喝講：「O.P. Site ！」（註：是一種透明，薄薄e5粘布）
這時tu2好流動護士無ti7--leh，kan-na一個第一工來開刀房實習e5護理學校e5學妹，khia7 ti7 hia無反應，因為伊根本m7知醫師teh 喝啥。
刷手護士看伊無動靜，就講：「學妹--a，醫師beh 愛 O.P. Site--啦！」
這個學妹緊張一下，就趕緊chong5去醫師hia，ka7伊e5 chhui3-om giu2--落-來，koh用尾cheng2-chaiN2-a2去挖醫師e5鼻孔。
所有e5人攏看kah gang7-gang7-gang7，原來伊ka7 “O.P. Site”聽作「挖鼻屎」。
</HL>
