<CL>
2 e5 tang3-sng e5 lang5, toa3 keh-piah.  U7 1 kang, chit-e5 tang3-sng e5 lang5, kio3 i e5 sai-a2 khi3 ka7 keh-piah hit-e5 tang3-sng e5 lang5 chioh kong3-thui5-a2.  
“A-peh! Ka7 Li2 chioh kong3-thui5-a2!” 
“Beh kong3 chha5--e5 iah8-si7 beh kong3 thih-teng-a2?” 
“Beh kong3 thih-teng-a2.” 
“PhaiN2-se3, hit-ki kong3-thui5-a2 phaiN2--khi3.” 
Sai-a2 tng2--khi3 ka7 sai-hu7 kong2 chioh bo5--lah! 
Sai-hu7 mng7 kong2 an2-choaN2 e7 chioh-bo5? 
“Ah to7 kong2 in hit-ki kong3 thih-teng-a2 e5 kong3-thui5-a2 phaiN2--khi3.” 
“U7-kau3 tang3-sng--e5, m7 chioh--lang5 to7 m7 chioh--lang5, iah-tioh8 pian li2-iu5.” 
“Ah! Sai-hu7! Bo5 kong3-thui5-a2 beh an2-choaN2?” 
“Ia7 be7-hiau2 khi3 gia5 chhng-khou3 hit-ki chhut-lai5 iong7.” 
</CL>
<HL>

兩個凍酸e5人，toa3隔壁。有1工，這個凍酸e5人，叫伊e5師仔去ka7隔壁hit個凍酸e5人借槓槌仔。
「阿伯！Ka7你借槓槌仔！」
「Beh摃柴--e5抑是beh摃鐵釘仔？」
「Beh摃鐵釘仔。」
「歹勢，hit支槓槌仔歹--去。」
師仔轉--去ka7師父講借無--lah！
師父問講an2-choaN2會借無？
「Ah to7講in hit支摃鐵釘仔e5槓槌仔歹--去。」
「有夠凍酸--e5,m7借--人to7 m7借--人，亦著編理由。」
「Ah！師父！無槓槌仔beh an2-choaN2？」
「也be7曉去gia5倉庫hit支出來用。」
</HL>