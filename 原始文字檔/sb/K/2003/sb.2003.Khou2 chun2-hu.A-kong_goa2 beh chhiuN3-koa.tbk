<CL>
U7 chit8-e5 a-kong chhoa7 sun-a2 chhut-khi3 kong-hng5 thit-tho5, sun-a2 ka7 a-kong kong2:“A-kong, goa2 beh pang3-jio7! ” 
A-kong ka7 i eng3 kong2: 
“Gong7 gin2-a2, si3-piN chiah choe7 lang5, kong2 pang3-jio7 phaiN2 thiaN neh!”
“A-kong, ah8 bo5 beh an2-choaN2 kong2 khah ho2--ah! ” Sun-a2 mng7 i .
<CL>
U7 chit8-e5 a-kong chhoa7 sun-a2 chhut-khi3 kong-hng5 thit-tho5, sun-a2 ka7 a-kong kong2:“A-kong, goa2 beh pang3-jio7! ” 
A-kong ka7 i eng3 kong2: 
“Gong7 gin2-a2, si3-piN chiah choe7 lang5, kong2 pang3-jio7 chin phaiN2 thiaN neh!”
“A-kong, ah8 bo5 beh an2-choaN2 kong2 khah ho2--ah! ” Sun-a2 mng7 i .
“Au7-pai2 kong “Goa2 beh chhiuN3-koa”, a-kong chiu7 chai-iaN2--liau2.” A-kong tap.
“Ho2--lah, a-kong, au7-pai2 goa2 chiah kong2 goa2 beh chhiuN3 koa--lah!” A-kong chiu7 chhoa7 i khi3 pian7-sou2.
Koe3 kui2 na7 jit, u7 chit8-am3, sun-a2 kap a-kong cho3-hoe2 khun3. Khun3 kau3 poaN3-me5, sun-a2 ka7 a-kong io5 chit8-e7 sin-khu kong2: 
“A-kong, a-kong, goa2 beh chhiuN3-koa!”   
A-kong poaN3-khun3 poaN3-chheN2, thau5-khak gong5-gong5 kong2:
“Gong7 gin2-a2, saN-keN poaN3-me5 beh chhiuN3 siaN2-mih koa--ah?”
“A-kong, lang5 ai3 chhiuN3-koa--mah!” Sun-a2 koh ka7 i io5 khah toa7-lat8.
A-kong chin ai3 khun3, sim bong5-bong5, ka7 i eng3 kong2:“Ho2--lah, ho2--lah, beh chhiuN3 chiu7 ti7 goa2 e5 hi7-khang-piN chhiuN3 chiu7 ho2--ah!”
Sun-a2 chiu7 khia7--khi2-lai5, khou3 thng3--loh-lai5, ti7 a-kong e5 sin-piN, pang3-jio7 choaN7 ti7 a-kong e5 hi7-khang-piN.
</CL>
<HL>

有一個阿公chhoa7孫仔出去公園thit-tho5，孫仔ka7阿公講：「阿公，我beh放尿！」
阿公ka7伊應講：
「戇囡仔，四邊chiah choe7人，講放尿真phaiN2聽--neh！」
「阿公，ah8無beh按怎講khah好--ah！」孫仔問伊。
「後pai2講『我beh唱歌』，阿公就知影--了。」阿公答。
「好--啦，阿公，後pai2我chiah講我beh唱歌--lah！」阿公就chhoa7伊去便所。
過幾若日，有一暗，孫仔kap阿公作伙睏。 睏到半暝，孫仔ka7阿公搖一下身軀講：
「阿公，阿公，我beh唱歌！」
阿公半睏半醒，頭殼gong5-gong5講：
「戇囡仔，三更半暝beh唱啥物歌--ah？」
「阿公，人愛唱歌--mah！」孫仔koh ka7伊搖khah大力。
阿公真愛睏，心茫茫，ka7伊應講：「好--lah，好--lah，beh唱就ti7我e5耳孔邊唱就好--ah！」
孫仔就khia7--起-來，褲thng3--落-來，ti7阿公e5身邊，放尿choaN7 ti7阿公e5耳孔邊。
</HL>