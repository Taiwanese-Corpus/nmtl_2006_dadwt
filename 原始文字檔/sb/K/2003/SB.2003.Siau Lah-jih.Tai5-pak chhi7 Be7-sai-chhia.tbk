<CL>
  Ui7-tioh8 kok-che3 “Bo5-chhia jit8”, Tai5-pak-chhi7 Be2 Chhi7-tiuN2 ti7 TV teng2 cho3 1-e5 kong2-ko3 : 
  Be2 Chhi7-tiuN2 haN5-ti7 1-tai5 thih-be2 teng2, chhui3-a2 chhio3-bi-bi chiaN5 seng5-i3 iong7 Tai5-gi2 an2-ni kong2: 
  “Tai5-pak-chhi7 be7-sai-chhia.” 
  A-beng5 thiaN-liau2 chiaN5 be7-song2 : 
  “Be7-hiau2 kong2, lan2 tio7 mai3-kong2, siaN2-mih8 “be7-sai-chhia” ? Kong2 “be7-sai2-chhia”m7-chiah-tioh8 .” 
  A-eng in3 kong2: “A-beng5! Li2 ma7 kong2 m7-tioh8, ai3 kong2 ‘put-sai2-chhia’ chiah tioh8.”
  A-hoa5 kong2 : “ Lin2 long2 kong2 m7-tioh8 khi3, Be2 Chhi7-tiuN2 e5 goan5-i3 si7 ui3 Hoa5-gi2 e5 『不塞車』tit8-hoan--koe3-lai5-e5, ki5-tiong hit-ji7『塞』 , kong2-cho3 ‘sai’, iah-si7 ‘sai2’ long2 m7-tioh8 , ai3 kong2 cho3 ‘be7 that-chhia’ chiah-tioh8 .” 
</CL>
<HL>

為著國際「無車日」，台北市馬市長ti7 TV頂做一個廣告： 
馬市長haN5-ti7一台鐵馬頂，嘴a2笑微微chiaN5誠意用台語按呢講： 
「台北市be7-sai車。」 
阿明聽了chiaN5 be7爽： 
「Be7曉講，咱tio7 mai3講，啥物「be7-sai車」？講「be7-sai2車」m7-chiah-tioh8。」 
阿英應講：「A明！你ma7講m7-tioh8, ai3講「不sai2車」才tioh8 。」
阿華講：「恁攏講m7-tioh8去，馬市長e5原意是ui3華語e5『不塞車』直翻--過-來-e5,其中hit字『塞』，講做“sai”，抑是“sai2”攏m7-tioh8, ai3講做“be7 that車”才tioh8。」 
</HL>