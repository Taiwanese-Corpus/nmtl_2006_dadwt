<CL>
「」Tai5-gi2 hoat-im, < >Hoa5-gi2 hoat-im
Chit8-e5 kio3-cho3 ＜Tng2 siau5-phin5>e5 Tai5-oan5-lang5 khi3 Bik-kok,I be7-hiau2 kong2 Eng-gi2.
Ti7 Bik-kok e5 hai2-koan,i5-bin5-kiok8 e5 koaN-goan5 ui7-tioh8 beh khak-teng7 I lai5 Bi2-kok e5 bok8-tek, mng7 I e7-bin7 kui2-e5 bun5-te5:
I5-bin5-koaN:"What is the last name of our first President?"（Goan2 e5 te7-it kai3 Chong2-thong2 seN3-siaN2?）
I thiaN bo5,m7-chai i5-bin5-koaN teh kong2 siaN2， ioh tai7-khai3 si7 teh mng7 I e5 seN3，in3 kong2:
「Goa2 seN3 Teng7」.
I5-bin5-koaN thiaN-cho3 "Washington （＜Hoa5-seng2-tun7＞）", chin boan2-i3,chiu7 hou7 I thong-koe3 te7-it tiau5 bun5-te5.
Koe3--lai5, mng7 te7-ji7 e5 bun5-te5: "What do you come to the US for?" (Li2 lai5 Bi2-kok si7 beh chhong3-siaN2 ?)
Chit-pai2 I siuN7，si7 teh mng7 goa2 e5 mia5, chiu7 sun7-chhui3 in3:  " ＜Siau2-peng5＞ " .
I5-bin5-koaN thiaN-cho3 "Shopping", tim3-thau5 thong-koe3.
Te7-saN e5 bun5-te5: "What car do you drive back home?" (Li2 ti7 kou3-hiong sai2 siaN2-khoan2 chhia ?)
Lan2 chit-ui7 toa7-hiaN lu2 in3 lu2 soah-phah, chit-pai2 I ioh it-teng7 si7 mng7 u7 kiat-hun--bo5,chiu7 in3-kong2: “Bo5 bou2”.
I5-bin5-koaN thiaN si7  "Volvo", to7 chhio3--chhio3 tim3-thau5, piau2-si7 o-lo2.
Choe3-au7 e5 te7-si3 e5 bun7-te5:  "Who is the most popular basketball player here in the US?" （Ti7 Bi2-kok siaN2-lang5 si7 siong7-kai3 siu7 hoan-geng5 e5 na5-kiu5 soan2-chhiu2?）
Chit-e5 Tai5-oan5-lang5 i2-keng tan2 kah tong3-be7-tiau5--ah, to7 kong2: “Mai3 hou7 goa2 chia tan2!”
I5-bin5-koaN thiaN I in3  "Michael Jordan", kam2-kak chit-e5 Tai5-oan5 lai5 e5 koan-kong-kheh khak-sit  hak8-bun7 chin pa2, to7 hui-siong5 kheh-khi3 hou7 I koe3-koan.
</CL>
<HL>

「 」台語發音,	< >華語發音
一個叫做 <鄧小平> e5台灣人去美國，伊be7曉講英語。
Ti7美國e5海關，移民局e5官員為著beh確定伊來美國e5目的，問伊下面幾個問題：
移民官： "What is the last name of our first President？" (阮e5第一屆總統姓啥？)
伊聽無，m7知移民官teh講啥，ioh大概是teh問伊e5姓，應講：
「我姓鄧」。
移民官聽作 "Washington (＜華盛頓＞)"，真滿意，就hou7 伊通過第一條問題。
過--來，問第二個問題 ："What do you come to the US for？" (你來美國是beh創啥？）
這擺伊想，是teh問我e5名，就順嘴應：「＜小平＞」。
移民官聽作 "Shopping"，tim3頭通過。
第三個問題："What car do you drive back home？" (你ti7故鄉駛啥款車？)
咱這位大兄lu2應lu2 soah-phah ，這擺伊ioh一定是問有結婚--無，就應講：「無某」。
移民官聽是 "Volvo"，to7笑--笑tim3頭，表示o-lo2。
最後e5第四個問題： "Who is the most popular basketball player here in the US？"(Ti7 美國啥人是上蓋受歡迎e5籃球選手？)
這個台灣人已經等kah擋be7-tiau5--ah，to7講：「Mai3  hou7 我chia等！」
移民官聽伊應 "Michael Jordan"，感覺這個台灣來e5觀光客確實學問真飽，to7非常客氣hou7伊過關。
</HL>