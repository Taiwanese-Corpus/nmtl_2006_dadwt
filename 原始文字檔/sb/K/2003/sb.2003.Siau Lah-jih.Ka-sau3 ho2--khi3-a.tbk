<CL>
Lau2 Tan5--e5 u7-kau3 phoa3-keh, pian7-na7 kap lang5 kong2-oe7, to7 khuh-khuh-sau3, sau3 bo5-theng5, sau3 kah tak8-e5 long2 chin-ui3 kap i tau3-tin7.
U7-lang5 kian3-gi7 i khi3 hou7 i-seng khoaN3. Kiam2-cha kiat-ko2, iah8 bo5 hoat-hian7 ti3 siaN2-mih8 cheng3-thau5, i-seng kong2 che si7 sip8-koan3-peN7, bo5 ioh8 i--lah.
Au7--lai5 tak8-e5 chai-iaN2 khuh-khuh-sau3 put-ko3 si7 Lau2 Tan5--e5 i e5 phoa3-keh phaiN2-sip8-koan3, to7 bo5 koh chhap--i.
Choe3-kin7, Lau2 Tan5--e5 tut8-jian5-kan soah be7-koh khuh-khuh-sau3, tau3-te2 si7 to2 chit8-ui7 i-seng chiah-nih8 gau5, ka7 i-ho2 i e5 ku2-ni5 peN7 ?
Lau2 Tan5--e5 ka7 gun2 kong2: “Ah to khi3 hou7 SARS sah ho2--khi3-e5-lah.”
Tak8-e5 kam2-kak chiaN5 houhN3-ki5 ?
Lau2 Tan5--e5 kong2 : “Ah to ah-soah m7-chai, sah-suh liu5-heng5 hit-cham7-a2, kian3-na7 chhut-mng5, goa2 to7 kiaN kah m7-kaN2 kham7 1-e5 ka-sau3, long2 ka7 lun2-tiau5--leh, lun2 1-e7 ku2, soah ho2--khi3.”
</CL>
<HL>

老陳--e5有夠破格，pian7若kap人講話，to7 khuh-khuh嗽，嗽無停，嗽kah逐家攏真ui3 kap伊鬥陣。
有人建議伊去hou7 醫生看。檢查結果，也無發現ti3 啥物症頭，醫生講che是習慣病，無藥醫--lah 。
後--來逐個知影khuh-khuh嗽不過是老陳--e5伊e5破格歹習慣，to7無koh chhap --伊。
最近，老陳--e5突然間soah be7-koh khuh-khuh嗽，到底是叨一位醫生chiah-nih8 gau5,ka7 醫好伊e5久年病？
老陳--e5 ka7 阮講：「Ah to去hou7 SARS sah好--去-e5-lah。」
逐個感覺chiaN5好奇？
老陳--e5講：「Ah to ah-soah m7知，sah-suh流行hit -cham7-a2,kian3若出門，我to7驚kah m7 敢kham7一個咳嗽，攏ka7忍tiau5--leh，忍一下久，soah 好--去。」
</HL>