<CL>
Choan5 se3-kai3 to7 si7 Chi-na-lang5 khoaN3 ka-ti7 siong7 bo5, kek8 ai3 ho7 Eng-bun5 mia5.
Chi-na siong7 toa7 e5 ka-chok8 to7 si7 “Song3--si7 ka-chok8”, phou2-thong lang5 long2 kio3 in “Song3--si7 Ong5-tiau5”. Ong5-tiau5--nih u7 3 e5 kong-chu2, ho7-cho3 Song3 Kheng3-leng5, Song3 Bi2-leng5 kap Song3 Ai2-leng5. In chu7 se3-han3 to7 oh8 Eng-gi2, koh ho7 chiaN5 sui2-khui3 e5 Eng-bun5 mia5: Jean, Joe, Holly.
U7 1 kang kok-ong5 chhoa7 3 e5 kong-chu2 khi3 chham-ka Bi2-kok leng2-su7 pan7 e5 am3-hoe7. Am3-hoe7 e5 si5, kok-ong5 chhoe7 tioh8 ki-hoe7 kin2 ka7 i hit 3 e5 siau7-kai3 hou7 Bi2-kok leng2-su7. I chiok kin2-tiuN, kong2 gah phih8-phih8 chhoah: “Chia--e5 si7 goan2 cha-bou2-kiaN2, toa7--e5 kio3 ‘Chin song2’ (Jean Song3), ji7--e5 kio3 ‘Chiok song2’ (Joe Song3), ban-kiaN2 kio3 ‘Hou7 li2 song2’ (Holly Song3). Na7 u7 in e7-tang3 hok8-bu7 e5 sou2-chai7, bian2 kheh-khi3, chhiaN2 chin7-liong7 hoan-hu3.”
(Tai5-bun5 Bong2-po3 te7 78 ki5, 2003 ni5 3 geh8)
</CL>
<HL>

全世界to7是Chi-na人看家己上無，極愛號英文名。
Chi-na上大e5 家族to7是「宋--氏家族」，普通人攏叫in「宋--氏王朝」。王朝nih有3個公主，號做宋慶齡、宋美齡kap宋藹齡。In自細漢to7學英語，koh 號誠sui2-khi3 e5英文名：Jean, Joe, Holly。
有一工國王chhoa7 3個公主去參加美國領事辦e5 暗會。暗會e5 時，國王chhoe7著機會緊ka7 伊hit 3個紹介hou7美國領事。伊足緊張，講gah phih8-phih8 chhoah：「Chia--e5 是阮查某子，大e5 叫「真爽」(Jean Song3)，二--e5 叫「足爽」(Joe Song3)，尾子叫「Hou7你爽」(Holly Song3)。若有in會當服務e5 所在，免客氣，請盡量吩咐。」
(台文罔報第78期，2003年3月)
</HL>
