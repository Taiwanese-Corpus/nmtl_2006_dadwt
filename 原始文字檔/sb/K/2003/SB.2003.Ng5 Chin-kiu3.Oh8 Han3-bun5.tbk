<CL>
  Te7-ji7-chhu3 tai7-chian3 au7, chin che7 lang5 khi3 am3-oh8-a2 oh8 han3-bun5. U7 chit-e5 ho2-giah8 goan5-goa7 e5 hau7-seN ma7 khi3 oh8. Thau5-chit8-jit i oh8-tioh8 saN ku3 han3-bun5. Tng2--lai5 chiok hoaN-hi2, liam7 hou7 in lau7-pe7 thiaN.
  Te7-it-ku3: U7 kiat chhun-chhau2 chiu7 e7 pui5, 
  Te7-ji7-ku3: Chu7-ki2 iau3 iong7 put mai7 thaN-jin5, 
  Te7-saN-ku3: Su khian2 ! Kui3-kheh chai7-chhu2 ui7-ho5 ngau5-ngau5 pui7. 
  I kam2-kak sang2-se3 koh boan2-i3, in lau7-pe7 ma7 chiok hoaN-hi2 chit-e5 sio2-khian2 hiah khiau2. Jim5 chit8-teN5 gin5-phoe3 siuN2--i. 
  Keh kui2-jit, u7 chit8-e5 moai5-lang5 lai5 in tau, khoaN3-tioh8 goan7-goe7 e5 chhian-kim pui5-peh8, sui2, bin7-mau7 chheng-siu3. I mng7 goan5-goe7: “Lin2 na2 hiah gau5 chhi7, chhian-kim chhi7 kah hiah puoi5-peh8 !” In hau7-seN koaN2-kin2 ka7 in hoe5-tap: “U7 kiat chhun-chhau2 chiu7 e7 pui5.” 
  “Lin2 kiam2 bo5 beh cho3--lang5? ” Hau7-seN sui5-si5 ka7 in kong2: 
  “Chu7-ki2 iau3 iong7 put mai7 thaN-jin5.” 
  Lau7-pe7 thiaN-tioh8 in hau7-seN ou-peh8-kong2, toa7-siaN hoah in hau7-seN, hau7-seN bo5 khah su, toa7-siaN eng3 kong2: 
  “Su khian2 ! Kui3-kheh chai7-chhu2 ui7-ho5 ngau5-ngau5 pui7.” 
</CL>
<HL>

第二次大戰後，真che7人去暗oh8-a2學漢文。有一個好額員外e5後生ma7去學。頭一日伊學著三句 漢文。轉來足歡喜，念hou7 in老父聽。 
第一句：有kiat春草chiu7會肥，
第二句：自己要用不賣他人，
第三句：私犬！貴客在此為何ngau5-ngau5吠。
伊感覺sang2勢koh滿意，in老父ma7足歡喜這個小犬hiah khiau2。Jim5一teN5銀票賞--伊。 
隔幾日，有一個媒人來in tau，看著員外e5千金肥白、sui2、面貌清秀。伊問員外：「恁na2 hiah gau5飼，千金飼kah hiah肥白！」In後生趕緊ka7 in回答：「有kiat春草就會肥。」
「恁kiam2無beh做--人？」後生隨時ka7 in講： 
「自己要用不賣他人。」
老父聽著in後生烏白講，大聲hoah in後生，後生無khah輸，大聲應講： 
「私犬！貴客在此為何ngau5-ngau5吠。」
</HL>