<CL>
U7 saN e5 kiaN2-sai3 khi3 ka7 in tiuN7-lang5 chiok-siu7 , tak8-lang5 long2 u7 toa3 le2-mih8. Tng teh ian3-hoe7 e5 si5, tak8-lang5 tioh8 siuN7 chit8-e5 chhu3-bi7 e5 chiat-bok8 thang hou7 tiuN7-lang5 hoaN-hi2.
Thau5 chit8-e5 kiaN2-sai3 si7 thak8-chheh-lang5, I chiu7 khai-si2 kong2: “iu5-ji7 thau5 thou2, kah-ji7 boe2 thou2, sin-ji7 siang-thau5 thou2, tian5-ji7 kiu-kiu chit8 pak-tou2.”
Te7-ji7 e5 si7 tho2-hai2-lang5, i chiong I sou2 bat e5 hai2-san2 theh8 chhut-lai5 kong2: “Jiu5-hi5 thau5 thou2, tha2-khou3 kha thou2, than siang-thau5 thou2, chhan5-le5 kiu-kiu chit8 pak-tou2.”
Te7-saN e5 kiaN2-sai3 si7 chit8-e5 san3-hiong-lang5, i chi2-u7 chit8-nia2 se3-nia2 mi5-phoe7, i chiu7 khui chhui3 kong2: “Kah kha thau5 thou2, kah thau5 kha thou2, kah pak-tou2 siang-thau5 thou2, chit8-e7 koaN5 kau3-te3, bih tiam3 phoe7 lai7 kiu-kiu chit8 pak-tou2.”
</CL>
<HL>

有三個子婿去ka7 in丈人祝壽，tak8人攏有toa3禮物。Tng teh宴會e5時，tak8人tioh8想一個趣味e5節目thang hou7 丈人歡喜。
頭一個子婿是讀冊人，伊就開始講：「由字頭吐，甲字尾吐，申字雙頭吐，田字kiu-kiu一腹肚。」
第二e5是討海人，伊將伊所bat e5海產theh8出來講：「魷魚頭吐，tha2-khou3腳吐，than雙頭吐，田螺kiu-kiu一腹肚。」
第三e5子婿是一個散鄉人，伊只有一領細領棉被，伊就開嘴講：「kah腳頭吐，kah頭腳吐，kah腹肚雙頭吐，一下寒到te3,bih tiam3被內kiu-kiu一腹肚。」
</HL>