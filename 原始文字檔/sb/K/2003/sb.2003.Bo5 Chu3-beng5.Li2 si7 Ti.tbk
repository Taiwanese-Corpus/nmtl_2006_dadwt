<CL>
Chhin-chhiat e5 khong-tiong sio2-chia2 teh bo5-eng5 pang-chou7 lu2-kheh teng-ki jip8 che7-ui7 e5 si5 , ong2-ong2 kong2-oe7 iah-si7 hoe5-tap bun7-te5 long2 e7 khah kin2, tit8-chiap.
Chit8-tui3 Ou-jih-sang2 kap Ou-bah-sang2 beh khi3 Bi2-kok khoaN3 sun, be7-hiau2 Eng-bun5-ji7, chiaN5 hoan5-lo2, teng-ki e5 si5 chhoe7-tioh8 ui7 to7 chiam7-si5 ka7 che7--loh8-lai5, siuN7-kong2 khong-tiong-sio2-chia2 na7 lai5 chiah ka7 mng7 to7 ho2.
Kha-chhng che7 boe7 sio--leh, to7 u7 chit8-ui7 khong-tiong-sio2-chia2 lai5 pang-chou7 in. Chit-ui7 sio2-chia2 in-ui7 tu2-chiah bo5-eng5 kah thau5-khak gong5-chhia-chhia, khoaN3-tioh8 nng7-e5 lau7-lang5 e5 phio3 to7 ka7 in kong2:
“A-peh, li2 si7 ti (D) ti7 chia, lin2 thai3-thai3 si7 si (C) ti7 hia!”
</CL>
<HL>

親切e5空中小姐teh無閒幫助旅客登機入座位e5時，往往講話抑是回答問題攏會khah緊、直接。
一對Ou-jih-sang2 kap Ou-bah-sang2 beh去美國看孫，be7曉英文字，chiaN5煩惱，登機e5時chhoe7著位to7暫時ka7坐--落-來，想講空中小姐若來才ka7問to7好。
腳chhng 坐未燒--leh,to7有一位空中小姐來幫助in。這位小姐因為tu2-chiah無閒kah頭殼gong5-chhia-chhia,看著二個老人e5票to7 ka7 in講：
「阿伯，你是豬 (D) ti7 chia,恁太太是死 (C) ti7 hia！」
</HL>