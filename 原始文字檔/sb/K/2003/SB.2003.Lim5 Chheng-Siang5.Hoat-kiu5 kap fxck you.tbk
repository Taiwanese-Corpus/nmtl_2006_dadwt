<CL>
  Goa2 beh kong2 e5 chhio3-oe7 kap Eng-gi2 u7 koan-he7, u7 1-sut-a2 sek-chhai2: 
  1-e5 tiaN7-tiaN7 phah bang7-kiu5 (thian-ni2-su3,tennis) e5 tong5-su7 kio3 “Mo-mo-siong5”, u7 1-kang in tau lai5 1-e5 goa7-kok peng5-iu2. Keh-tng2-kang thau3-cha2, chit-e5 tong5-su7 to7 iau-chhiaN2 in peng5-iu2 tang5-che5 lai5 phah bang7-kiu5. Tong5-su7 e5 ni5-ki2 put-chi2-a2 toa7, mui2-pai2 long2 ma7-si7 phah siang-taN2, m7-bat phah tan-taN2, bo5 khui-lat8--lah. 
  Mo-mo-siong5 chin ai3 kong2 chhio3-oe7, ui7-tioh8 chheng-hou khah seng2 khui3-lat8, goan2 kui-tin7 kiu5-iu2 long2 kio3 i “Mo-mo” nia7-nia7. Kian3-pai2 i na7 chhut-lai5 phah-kiu5, goan2 hng7-hng7 tioh8 toa7-se3-siaN hoah: “Mo-mo lai5--a, Mo-mo lai5--a”, chin chhin-chhiat. Hit chai2-khi2, Mo-mo chio in goa7-kok peng5-iu2 lai5 phah-kiu5, tong-jian5 phah siang-taN2. 
  Te7-1-kiok8 tui3-hong hoat-kiu5, phah soah, Mo-mo chit8-peng5 iaN5. Chit-mai2 oaN7 Mo-mo e5 pha-tou-na (partner) hoat-kiu5. Mo-mo iaN5-kiu5, thiong3 kah chit8-si soah be7-ki3-tit iong7 Eng-gi2 kong2: “Now, it's your turn to serve.” (Chit-ma2 lun5 kau3 li2 hoat-kiu5.) Tian-to3 Tai5-oan5-oe7 to7 lau3--chhut-lai5: “OaN7 li2 hoat-kiu5--lah! ” In peng5-iu2 ka-na thiaN bat tiong-ng hit 1-ji7, thau5-a2-boe2 long2 thiaN bo5, kam2-kak chin ki5-koai3, goa2 e5 peng5-iu2 na2 e7 kong2 hit khoan2 chhou-oe7 leh ! Iong7 Eng-gi2 ka7 in3 : “How come you said "fxck you" to me? Are you out of mind ? ” 
  Mo-mo chit8-si5 ma7 sa bo5-chang, chit e5 peng5-iu2 na2 e7 chiah siuN7-khi3. SiuN7 kui-pou, chiah ka-ti7 sian3 1-e5 chhui3-phoe2. Goan5-lai5 si7 an2-ne ouh . I tai7-khai3 si7 chiong "Hoat-kiu5" thiaN choh "fxck you" chit e5 3-ji7-keng. 
</CL>
<HL>

我beh講e5笑話kap英語有關係，有一sut-a2色彩： 
一個定定拍網球(thian5-ni2-su3，tennis) e5同事叫 「摸摸雄」，有一工in兜來一個外國朋友。隔轉工透早，這個同事to7邀請in朋友同齊來拍網球。同事e5年紀不止a2大，每擺攏ma7是拍雙打，m7-bat拍單打，無氣力--lah 。
摸摸雄真愛講笑話，為著稱呼khah省氣力，阮規陣球友long2叫伊「摸摸」nia7-nia7。Kian3擺伊若出來拍球，阮遠遠tioh8大細聲喝：「摸摸來--a，摸摸來--a」，真親切。Hit早起，摸摸招in外國朋友來拍球，當然phah雙打。 
第一局對方發球，拍soah，摸摸這旁贏。chit-mai2換摸摸e5 pha-tou-na (partner)發球。摸摸贏球，thiong3 kah 一時soah be7記得用英語講：「Now，it's your turn to serve。」(Chit-mai2 輪到你發球。) 顛倒台灣話to lau3--出-來：「換你發球--lah ！」in朋友ka-na聽bat中央hit一字，頭a2尾long2聽無，感覺真奇怪，我e5朋友na2會講hit 款粗話leh ！用英語ka7應：「How come you said "fxck you" to me？ Are you out of mind？」
摸摸一時ma7 sa無chang，這個朋友na2會chiah siuN7氣。想kui晡，才家己sian3一個嘴poe2。原來是按呢ouh。伊大概 是將「發球」聽作「fxck you」這個三字經。 
</HL>