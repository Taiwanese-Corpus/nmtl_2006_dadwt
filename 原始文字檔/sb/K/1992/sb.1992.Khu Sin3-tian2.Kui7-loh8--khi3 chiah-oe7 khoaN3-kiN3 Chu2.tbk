<CL>
Che7-che7 ni5 cheng5, Tan-beh8 chhut-mia5 e5 tiau-khek-ka, eng7 chin-che7 ni5 e5 sim-lat8, chiah tiau-khek chit8-cho7 Chu2 Ia5-sou e5 siong7.  Hit-cho7 siong7 chhun-chhut siang-chhiu2, chhui3-lai7 hoah-kong2: “KiN3-na7 lo5-khou2 taN-tang7-taN3 e5 lang5, tioh8 lai5 chiu7-kun7 goa2. “Sit8-chai7 hou7 khoaN3-tioh8 siong7 e5 lang5, chhin-chhiuN7 kau3-ti7 Chu2 Ia5-sou e5 bin7-cheng5.  U7 chit8-jit8, chit-e5 chhut-mia5 e5 hak8-chia2, lai5 chham-koan chit-cho7 siong7. Hak8-chia2 khoaN3 siong7 liau2-au7, na2 chhin-chhiuN7 chin sit-bang7; i ti7 chhui3-lai7 ka-ki7 liam7-kong2: “Chit-cho7 chhut-mia5 e5 siong7, thai3-u7 sim2-mih8 hi-ki5?” Ti7 piN a2 u7 chit8-e5 gin2-na2, khoaN3-kiN3 chit-e5 chheng7 chin-sui2 e5 saN e5 hak8-chia2, teh put-moa2 e5 si5; chiu7 kiaN5 chin3-cheng5 khi3, ka7 i kong2: “Sian-siN, li2 tioh8 kiaN5 khah chin3-cheng5, kha tioh8 kui7-loh8--khi3, jian5-au7 giah8-thau5 khi3-lai5, chiah-oe7 khoaN3-kiN3 Chu2 Ia5-sou e5 bin7. Hit-e5 hak8-chia2 thiaN-tioh8 gin2-na2 e5 oe7, chiu7 kui7-loh8--khi3; ko2-jian5 khoaN3-chhut hit-cho7 tiau-khek e5 i3-gi7; sim-lai7 toa7 siu7 kam2-tong7.
(Tai5-oan5 Kau3-hoe7 Kong-po3 te7 2091 ki5, 1992 ni5 3 goeh8)
</CL>
<HL>

濟濟年前，丹麥出名e5雕刻家，用真濟年e5心力，才雕刻一座主耶穌e5像。Hit座像伸出雙手，嘴內喝講：「見若勞苦擔重擔e5人，著來就近我。」實在hou7看著像e5人，親像到ti7主耶穌e5面前。有一日，這個出名e5學者，來參觀這座像。學者看像了後，那親像真失望；伊ti7嘴內家己唸講：「這座出名e5像，thai3有甚mih8稀奇？」Ti7邊仔有一個囡仔，看見這個穿真sui2 e5衫e5學者，teh不滿e5時；就行進前去，ka7伊講：「先生，你著行較進前，腳著跪落--去，然後giah8頭起來，才會看見主耶穌e5面。Hit個學者聽著囡仔e5話，就跪落--去；果然看出hit座雕刻e5意義；心內大受感動。
（台灣教會公報第2091期，1992年3月）
</HL>
