<CL>
Ti7 Tai5-oan5 e5 bin5-chu2 un7-tong7 tin7-iong5 tiong-kan, u7 chit8-ui7 chin kiat8-chhut e5 koa-chhiu2 kiam chok-khek-ka, i chiu7-si7 “Hi-seng oaN7-lai5 kak-chhiN2” e5 chok-chia2----Ong5 Beng5-tiat8 sian-siN. Ku2-ku2 thiaN-tioh8 i e5 mia5, ku2-ku2 teh chhiuN3 i e5 koa, siuN7 kong2 e7-tang3 sia2-chhut chiah nih u7 bi7, chiah nih u7 kam2-cheng5 e5 koa-khek, eng3-kai si7 siN choe3 bun5-chit pin-pin, to-chhiu5-sian7-kam2 e5 khoan2-sit, bo5 phah-sng3, kin-ni5 gou7-goeh8 te2, ti7 Seng5-kong Tai7-hak8 e5 chit8-tiuN5 si-hoe7 tiong siong7-gu7, keng3-jian5 si7 chit-hu3 un7-tong7-ka e5 the2-keh. Koh khah chan2 e5 si7 i teh chhiuN3-koa e5 si5, chhiong-moa2 lok8-koan, chu7-sin3, oan5-choan5 pai5-thoat lan2 ti7 Tai5-oan5 koa e5 tiong-kan siong5-siong5 phiN7-tioh8 e5 chu7-ai, chu7-oan3, a2-si7 chhin-chhiuN7 siau2-thiu2-a2 sit e5 lok8-chhiong3. Hit-me5 si-hoe7 liau2-au7, goan2 choe3-hoe2 khi3 chiah8 siau-ia7, chiah8 liau2 chit8-e7 song2, chi2-thah theh8 lai5, khai-si2 gim5-si, chhiuN3-koa, ti7 si-koa e5 siaN tiong, goa2 thiaN tioh8 Tai5-oan5 e5 ng3-bang7, goa2 kap Hok-to7 ti7 poaN3-mi5 chit8 tiam2 seng li7-khui, li7-khui e5 si5, in iau2 teh gim5, iau2 teh chhiuN3.........
(Tai5-oan5 Kau3-hoe7 Kong-po3 te7 2108 ki5, 1992 ni5 7 goeh8) 
</CL>
<HL>

Ti7台灣e5民主運動陣容中間，有一位真傑出e5歌手兼作曲家，伊就是〈犧牲換來覺醒〉e5作者----王明哲先生。久久聽著伊e5名，久久teh唱伊e5歌，想講會當寫出chiah nih有味，chiah nih有感情e5歌曲，應該是生做文質彬彬，多愁善感e5款式，無扑算，今年五月底，ti7成功大學e5一場詩會中相遇，竟然是這副運動家e5體格。Koh較chan2 e5是伊teh唱歌e5時，充滿樂觀、自信，完全排脫咱ti7台灣歌e5中間常常鼻著e5自哀、自怨，抑是親像小丑仔式e5樂暢。Hit暝詩會了後，阮做伙去食宵夜，食了一下爽，吉他提來，開始吟詩、唱歌，ti7詩歌e5聲中，我聽著台灣e5向望，我kap福道ti7半暝一點先離開，離開e5時，in iau2 teh吟，iau2 teh唱.......
（台灣教會公報第2108期，1992年7月） 
</HL>