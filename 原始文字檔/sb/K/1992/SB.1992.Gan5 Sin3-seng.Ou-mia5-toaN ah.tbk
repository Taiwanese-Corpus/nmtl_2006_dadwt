<CL>
  Siau3-lian5 lip8-chi3 chhut ka-mng5, <BR>  Siu7 hong siu7 hou7 bo5 lang5 mng7. <BR>  ThiN-piN-hai2-kak si3-koe3 chng3, <BR>  Bu2 kah io sng kha-chhiu2 nng2. 
  Ju5-kim toa3 tioh8 peh8-thau5-mng5, <BR>  Bong7-chhoan-chhiu-sui2 lan5 to3-tng2. <BR>  Hoe5-hiong e5 lou7 tng5 koh hng7, <BR>  Khong liu5 moa2-pak khou2 sim-tng5. 
  Ni5-koan iu7 koh pek-kin7, siuN7 tioh8 choe7-choe7 liu5-long7 ti7 hai2-goa7 e5 hiong-chhin, chiong sim pi2 sim, tong5-cheng5 e5 bak8-sai2, boe7-kim3--tit ui7 in chit8-tih chit8-tih lau5 chhut--lai5. Ou-mia5-toaN ah! Ou-mia5-toaN! Bih ti7 lin2 au7-piah e5 hit-liap8 phaiN2 sim-koaN, beh kau3 ti7-si5, li2 chiah oe7 thiaN-tioh8 jin5-seng3 e5 hou-hoan3 hou7 u7 sim loh8-hioh8-kui-kin e5 han-chi5, to3-tng2-lai5 in mi5-jit8 siau3-liam7 e5 Tai5-oan5. 
  (Tai5-oan5 Kau3-hoe7 Kong-po3 te7 2081 ki5, 1992 ni5, 1 goeh8) 
</CL>
<HL>

少年立志出家門， <BR>受風受雨無人問。 <BR>天邊海角四界chng3, <BR>舞kah腰酸腳手軟。 
如今toa3著白頭毛， <BR>望穿秋水難倒轉。 <BR>回鄉e5路長koh遠， <BR>空留滿腹苦心腸。 
年關又koh逼近，想著濟濟流浪ti7海外e5鄉親，將心比心，同情e5目屎，boe7禁--tit為in一滴一滴流出--來。烏名單ah！烏名單！Bih ti7 lin2後壁e5 hit粒歹心肝，beh到ti7時，你才會聽著人性e5呼喚hou7有心落葉歸根e5蕃薯，倒轉來in暝日數念e5台灣。 
（台灣教會公報第2081期，1992年，1月） 
</HL>