<CL>
  Kian3-tiok8 le2-pai3-tng5 e5 kang-lang5 ka7 bok8-su kong2: “Bok8-su ah, kam2 e7-sai2 ma5-hoan5 li2 chiong hit-e5 ou-bah-sang2 e5 500 khou the3 heng5 i, i put-si5 to lai5 tui3 goan2 choe3 e5 khang-khoe3 liam7-tang liam7-sai, koh kong2 kian3-tiok8 hong7-hian3 i u7 hian3 500 khou leh ......” 
  Kui toa7-tin7 e5 kui2-a2 chu7-chip8 ti7 chit8-keng le2-pai3-tng5. Chiah-e5 kui2-a2 chin li7-hai7, e7 chhiuN3 Seng3-si, e7 thak8 Seng3-keng, ia7 e7 ki5-to2, koh sian koaN2 to koaN2 boe7 chau2. 
  Ho2-ka-chai3, au7--lai5 u7 chit8-e5 chin u7 leng5-lek8 e5 bok8-su lai5 koaN2 ...... I chiong hong7-hian3-te7-a2 ng3 kui2-a2 tu--chhut-khi3, sou2-u7 e5 kui2-a2 chau2 kah na2 teh poe leh. 
  Chiah8-png7 cheng5, chit8-e5 gin2-a2 chhoa7 ki5-to2: “Kam2-sia7 Siong7-te3, siuN2-su3 goan2 hong-hu3 e5 bi2-niu5 chhai3-se. Kho3 Chu2 e5 mia5, a-men ...... tak8-jit8 long2 chiah-e5 chhai3!”
  Li2 tiuN2-lo2 sit8-chai7 si7 u7-kau3 bo5-eng5. Le2-pai3-jit8 oaN7 i su-hoe7 koh ai3 cho3 seng-li2. Bo5-eng5 liau2, chong5 khi3 kau3 kau3-hoe7 i2-keng 10 tiam2 chhiau-koe3 5 hun. I chiu7 toa7-liap8-koaN7 kiaN5 chiuN7 tai5-a2-teng2, khoaN3 chiu-po3, toa7-siaN hoah: “Seng3-si 57 khou ...... ah, sit-le2 sit-le2, seng3-si 57 kin.” 
  Chit8-tin7 kau3-hoe7 hoe7-iu2 le2-pai3 soah, lai5 chhoe7 tiuN2-lo2: “TiuN2-lo2 ah, lan2 e5 bok8-su si7 teh kang2 siaN2 to7 ? Goan2 tak8 le2-pai3 liau2 si5-kan sai2 hiah-ku2 e5 chhia lai5 cho3 le2-pai3, bok8-su kong2 he si7 siaN2 to7-li2 lah ? TiuN2-lo2 ah, li2 kong2 khoaN3-mai7 leh, li2 lai5 cho3 le2-pai3 u7 tit-tioh8 siaN2 ?” 
  TiuN2-lo2 kong2: “Tit-tioh8 an-hioh, tit-tioh8 hok8-sai7 Siong7-te3, hiaN-ti7 chi2-boe7 e5 kau-gi5 ......” 
  Hoe7-iu2 kong2: “Goan2 m7-si7 kong2 che lah, goan2 si7 kong2, li2 thiaN kang2-to7. Oh8-tioh8 siaN2 ?” 
  TiuN2-lo2 kong2: “Oh8 thun-lun2.” 
  (Hong-hiong3 Te7 18 ki5, 1992 ni5 3 goeh8) 
</CL>
<HL>

建築禮拜堂e5工人ka7牧師講：「牧師ah，kam2會使麻煩你將hit個ou-bah-sang2 e5 500箍退還伊，伊不時都來tui3阮做e5工課唸東唸西，koh講建築奉獻伊有獻500箍leh…」 
歸大tin7 e5鬼仔聚集ti7一間禮拜堂。Chiah-e5鬼仔真厲害，會唱聖詩，會讀聖經，也會祈禱，koh千趕都趕boe7走。
好佳哉，後--來有一個真有能力e5牧師來趕…伊將奉獻袋仔向鬼仔tu--出-去，所有e5鬼仔走kah若teh飛leh。
食飯前，一個囡仔chhoa7祈禱：「感謝上帝，賞賜阮豐富e5 米糧菜蔬。靠主e5 名，阿門…逐日攏chiah-e5菜！」
李長老實在是有夠無閒。禮拜日換伊司會koh ai3做生理。無閒了，chong5去到教會已經10點超過5分。伊就大粒汗行上台仔頂，看周報，大聲喝：「聖詩57箍…ah，失禮失禮，聖詩57斤。」 
一tin7教會會友禮拜煞，來chhoe7長老：「長老ah，咱e5牧師是teh講啥道？阮逐禮拜了時間駛hiah久e5車來做禮拜，牧師講he是啥道理lah？長老ah，你講看mai7 leh，你來做禮拜有得著啥？」 
長老講：「得著安歇，得著服事上帝，兄弟姐妹e5交誼…」 
會友講：「阮m7是講che lah，阮是講，你聽講道。學著啥？」 
長老講：「學吞忍。」 
（風向第18期，1992年3月） 
</HL>