<CL>
I-seng ka7 chit8 e5 lau7 hu7-jin5-lang5 kiam2-cha liau2, chiu7 the3 i an-pai5 beh choe3 tian7-kong e5 liap-iaN2 kiam2-cha. Ti7 kiam2-cha sek e5 si5, i-seng ka7 chit e5 hu7-jin5-lang5 kong2, “A-Sang2! Tan2--chit8--e7, goa2 na7 kong2 suh-khui3 e5 si5, li2 tioh8 toe3 goa2 kong2 suh-khui3, sun7-soa3 suh chit8-chhui3 khui3, an2-ni li2 kiam2 thiaN u7?” Chit e5 hu7-jin5-lang5 hoe5-tap kong2, “Goa2 chai-iaN2.” Tng teh chio3 liap-iaN2 e5 si5, i-seng chiu7 kong2, “A-sang2! Suh-khui3!” Chit e5 si5-chun7 tioh8 thiaN hit e5 hu7-jin5-lang5 chin toa7 siaN kong2, “Chhun, Ha7, Chhiu, Tang.”
M7 chai si7 i-seng e5 Tai5-gi2 bo5 phiau-chun2, a2-si7 A-sang2 e5 hiN7-khang u7 bun7-te5, keng3-jian5 ka7 “suh-khui3” thiaN kong2 choe3 “su3-kui3”.
(Tai5-oan5-ji7 Chap8-chi3 te7 7 ki5, 2001 ni5 5 geh8)
</CL>
<HL>

醫生ka7一個老婦人人檢查了，就替伊安排beh做電光e5攝影檢查。Ti7檢查室e5時，醫生ka7這個婦人人講，「阿sang2！等--一-下，我若講吸氣e5時，你著toe3我講吸氣，順續吸一嘴氣，an2-ni你kiam2聽有？」這個婦人人回答講，「我知影。」當teh照攝影e5時，醫生就講，「阿sang2！吸氣！」這個時陣著聽hit個婦人人真大聲講，「春、夏、秋、冬。」
M7知是醫生e5台語無標準，或是阿sang2 e5耳空有問題，竟然ka7「吸氣」聽講做「四季」。
(台灣字雜誌第7期，2001年5月)
</HL>