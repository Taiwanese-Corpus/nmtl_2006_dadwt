<CL>
Goa2 tio7 chhin-chhiunn7 1-chiah chun5, ti7-leh hai2--nih ban7-ban7-a2 kiann5.
Sui-jian5 chit-ma2 e5 hai2 chiah-ni7-a2 peng5-cheng7, sim-lai7 ia7-si7 e7 kam2-kak kiann-hiann5; sui-jian5 3-put-5-si5 e7 tu2-tioh8 chit-te3 bi2-le7 e5 to2, m7-koh siang2 chai-iann2 ti7-leh to2 e5 au7-piah, kam2 e7 u7 toa7-hong toa7-eng2 ti7-leh tan2--goa2?
Chit-chiah chun5 ti7-leh hai2--nih ban7-ban7-a2 kiann5, m7-koan2 si7 ho2-thinn iah-si7 phainn2-thinn long2 tioh8-ai3 kiann5.
Ki5-thai7 u7 chit8-kang, goa2 e5 leng5-hun5 e7-sai2 li7-khui chit-chiah tim5-tang7 e5 chun5, pian3-cho3 hai2-chiau2 sui5 hong khi3, kap hun5 cho3 peng5-iu2, ka7 chhinn tong3 hiann-ti7, hiah-ni7-a2 khin-sang, hiah-ni7-a2 chu7-iu5, hiah-ni7-a2 sui2.
(TGB Thong-sin3 te7 26 ki5, 2001 ni5 11 goeh8)
</CL>
<HL>

Goa2就親像1隻船，ti7-leh海--nih慢慢a2行。
雖然chit-ma2 e5海chiah-ni7-a2平靜，心內也是會感覺驚惶；雖然3不5時會tu2-tioh8這te3美麗e5島，m7-koh siang2知影ti7-leh島e5後piah，kam2會有大風大湧ti7-leh等--goa2？
這隻船ti7-leh海--nih慢慢a2行, m7管是好天iah是phainn2天long2 tioh8-ai3行。
期待有1工, goa2 e5靈魂會sai2離開這隻沈重e5船, 變做海鳥隨風去, kap雲做朋友, ka7星當兄弟, hiah-ni7-a2輕鬆, hiah-ni7-a2自由, hiah-ni7-a2 sui2。
(TGB通訊第26期，2001年11月)
</HL>