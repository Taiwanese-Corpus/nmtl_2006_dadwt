<CL>
Tiann7-tiann7 thiann-tioh8 cha-pou--e5 beh piau2-si7 chun-tiong7 lu2-seng3, to7 e7 in2-iong7 “lady first”, sui-bong2 si7 ho2-i3, m7-koh chit-ku3-oe7 kau3 boe2--a2 soah pinn3-cho3 heng5-sek kap khau2-ho7.
Na7 chun2 ka7 lu2-seng3 iah si7 sia7-hoe7--nih e5 jiok8-se3-chia2, tong3-choh ham7 lan2 leng5-lek8 siong-tong e5 it-poann-lang5, lan2 kam2 e7 beh niu7 in seng? Hou7 in kheng2-teng7, hou7 in ka-ti7 lai5, pheng5 ka7 tong3-choh gin2-a2 iah si7 khoe-kha tng7-chhiu2--e5 khah iann5.
Lan2 ai3 sionn7 pan7-hoat khi3 liau2-kai2 in e5 chhu3-keng2, thiann in e5 sim-lai7-oe7, m7-si7 iong7 kiong5-chia2 iah si7 te7-3-chia2 e5 kak-tou7 khi3 khoann3, che tian-to3 si7 beh ai3 jiok8-se3-chia2 hu3-hap8 kiong5-chia2 i3-chi3 e5 “chun-tiong7”.
Eng3-kai si7, lan2 teng5-sin kiam2-giam7 ka-ti7. Bo5 se3-ji7, bo5 chu3-i3, lan2 soah chiah-ni7 chu2-koan kong2 chit-khoan2 to7-si7 kai2-hong3; heng5-sek nia7-tiann7!
(TGB Thong-sin3 te7 27 ki5, 2001 ni5 12 goeh8)
</CL>
<HL>

Tiann7-tiann7聽tioh8 cha-pou--e5 beh表示尊重女性，就會引用「lady first」，雖bong2是好意，m7-koh這句話到尾--a2 soah變做形式kap口號。
若chun2 ka7女性iah是社會--nih e5弱勢者，當作ham7 lan2能力相當e5一般人，lan2 kam2會beh讓in先？Hou7 in肯定，hou7 in ka-ti7來，pheng5 ka7當作gin2-a2 iah是khoe-kha斷手--e5 khah贏。
Lan2 ai3想辦法去了解in e5處境，聽in e5心內話，m7是用強者iah是第3者e5角度去看，che顛倒是beh ai3弱勢者符合強者意志e5「尊重」。
應該是，lan2重新檢驗ka-ti7。無細膩，無注意，lan2 soah chiah-ni7主觀講這款就是解放; 形式nia7-tiann7！
(TGB通訊第27期，2001年12月)
</HL>