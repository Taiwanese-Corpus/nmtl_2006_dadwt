<CL>
Cheng3-hu2 ui7-tioh8 beh pou2-thiap long5-bin5 e5 seng-oah8. U7 sit8-si chin-choe7 e5 cheng3-chhek. U7 chit8 kang, long5-hoe7 e5 hong3-sang3-ki teh kong2-po3 kong2, “Na7 theng5-keng e5 long5-te7, e7-tit-thang nia2 gou7-chheng. Na7 u7 phun3-bu7-khi3--e5, tioh8 e7-sai2 nia2 lak8 chheng. Ai3 toa3 in3-a2 kap sin-hun7 cheng3 kau3 long5-hoe7 pan7-su7 chhu3 lai5 nia2.”
Hit e7-pou, khoaN3 u7 chit8 e5 lau7 a-po5 chhiu2 theh8 tioh8 in3-a2 kap sin-hun7 cheng3 beh lai5 nia2 chiN5. Pan7-su7-oan5 kam2-kak chin ki5-koai3, chiu7 mng7 i kong2, “A-po5--a2, li2 kiam2 koh u7 teh choe3 sit?” I in3 kong2, “Bo5--ah! M7-ku2 goa2 i2-keng lak8-chap8 goa7 hoe3, long2 theng5-keng--ah, iu5-koh tak8 am3 long2 khun3 boe7 khi3, sou2-i2 goa2 long2 chong2 beh lai5 nia2 ban7-it! ”
(Tai5-oan5-ji7 Chap8-chi3 te7 7 ki5, 2001 ni5 5 geh8)
</CL>
<HL>

政府為著beh補貼農民e5生活。有實施真濟e5政策。有一工，農會e5放送機teh廣播講，「若停耕e5農地，會得thang領五千。若有噴霧器--e5,著會使領六千。Ai3 toa3印仔kap身分証到農會辦事處來領。」
Hit e7晡，看有一個老阿婆手提著印仔kap身分証beh來領錢。辦事員感覺真奇怪，就問伊講，「阿婆--仔，你kiam2 koh有teh做穡？」伊應講，「無--ah！M7-ku2我已經六十外歲，攏停經--ah，猶koh逐暗攏睏boe7去，所以我攏總beh來領萬一！」
(台灣字雜誌第7期，2001年5月)
</HL>
