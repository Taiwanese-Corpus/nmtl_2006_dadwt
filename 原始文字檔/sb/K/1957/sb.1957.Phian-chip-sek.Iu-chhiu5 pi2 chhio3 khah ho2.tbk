<CL>
ek8
Ti7 Siong7-te3 e5 un-tian2 e7, u7-si5 ia7 u7 iu-chhiu5 lim5-kau3, chiaN5-choe3 lan2 oah8-mia7 e5 li7-ek.  Iu-chhiu5 m7-si7 khoa3-lu7, iu-chhiu5 siong5 oe7 chhoa7 lan2 jip8 khah chhim khah koan5 e5 sou2-chai7.  Iu-chhiu5 si7 Siong7-te3 e5 le5-thau5, le5 kau3 chhim e5 sou2-chai7 chiu7 oe7 kiat-chhut choe7-choe7 koe2-chi2.  Lan2 na7 m7-bat tui7-loh8, lan2 chiu7 bo5 su-iau3 iu-chhiu5, lan2 chi2 su-iau3 siok8-thian e5 hi2-lok8 kou2-le7 lan2 chin3-jip8 khah chhim; chong2-si7 lan2 bat tui7-loh8, lan2 chiu7 iau3 iu-chhiu5 toa3-nia2 lan2 seng2-chhat, thong3-hoe2, jim7-sek ka-ki7.  Sou2-i2 iu-chhiu5 oe7 hou7 lan2 to su-siuN2, to kho2-lu7.  KiN3-na7 Siong7-te3 sou2 toa7-eng7 e5 lang5, long2 keng-koe3 iu-chhiu5.  Iok-sek pi2 ki5-u5 e5 hiaN-ti7 iu-chhiu5 khah choe7, Siong7-te3 eng7 i chin2-kiu3 I2-sek-liat8 choan5-ke kap ki5-thaN bin5-chok8. Tai7-pit8 kap Po2-lo5 ia7 long2 keng-koe3 chin-choe7 iu-chhiu5.  Lan2 e5 Chu2 ui7 lan2 e5 ian5-kou3 ia7 chhi3-koe3 iu-chhiu5, Seng3-keng chheng I choe3 “Iu-chhiu5 e5 kiaN2”.  Siong7-te3 siong5 li7-iong7 iu-chhiu5 khi3 hun3-lian7 i e5 pok8-jin5.  Lan2 oe7-thang kong2: “Am3-mi5 si7 u7 hok e5, in-ui7 am3-mi5 u7 chhiN”.  Lan2 ia7 thang kong2: “Iu-chhiu5 si7 u7 hok e5, in-ui7 iu-chhiu5 lai7-bin7 u7 Siong7-te3 e5 an-ui3.”                         Siok8-thian e5 oah8-mia7.       
(Oah8-mia7 e5 Bi2-niu5 te7 39 ki5,1957 ni5 8 geh8)
</CL>
<HL>

譯
Ti7上帝e5恩典下，有時也有憂愁臨到，成做咱活命e5利益。憂愁m7是掛慮，憂愁常會chhoa7咱入較深較懸e5所在。憂愁是上帝e5犁頭，犁到深e5所在就會結出濟濟果子。咱若m7-bat墜落，咱就無需要憂愁，咱只需要屬天e5喜樂鼓勵咱進入較深；總是咱bat墜落，咱就要憂愁帶領咱省察、痛悔，認識家己。所以憂愁會hou7咱多思想、多考慮。見若上帝所大用e5人，攏經過憂愁。約瑟比其餘e5兄弟憂愁較濟，上帝用伊拯救以色列全家kap其他民族。大衛kap保羅也攏經過真濟憂愁。咱e5主為咱e5緣故也試過憂愁，聖經稱伊做「憂愁e5子」。上帝常利用憂愁去訓練伊e5僕人。咱會thang講：「暗暝是有福e5，因為暗暝有星」。咱也thang講：「憂愁是有福e5，因為憂愁內面有上帝e5安慰。」屬天e5活命。
(活命e5米糧第39期，1957年8月)
</HL>