<CL>
Li7-iong7 hioh-khun3-jit8, kui2-e5-a2 peng5-iu2 sio-chio khi3 chham-ka leng5-siu-hoe7-pan, oh8 cheng7-cho7. 
Chi2-to7 lau7-su chai3-saN kau-tai7, cheng7-cho7 e5 si5-chun7 thau5-khak m7-thang ou-peh8-siuN7, gou7-hoe-chap8-sek e5 hoan5-tin5-siok8-su7 tioh8 ai3 hong3-ha7, an2-ne chiah e7-tang3 chip8-tiong i3-liam7 lai5 koan-siong2, chiah u7 hoat-tou7 tit8-tioh8 cheng7-cho7 e5 ho2-chhu3.
3 kang cheng7-cho7 e5 kho3-teng5 chiaN5 kin2 to7 beh kiat-sok8-a, Lau7-su mng7 tak8-ke u7 the2-hoe7 tioh8 cheng7-cho7 e5 ho2-chhu3-bo5?
20 goa7 e5 hak8-oan5 long2 tiam7-tiam7 bo5 chhut-siaN, tan2 chit8-theng5-a2, u7 lang5 giah8-chhiu2-a !
“Lau7-su, goa2 u7!”Goan5-lai5 si7 gak8-khi3-hang5 e5 Khu-sian3 beh hoat-gian5.
“Li2 the2-hoe7--tioh8-e5 si7 siaN2-mih ?”
“ChiaN5 chap8-ni5 cheng5 u7-lang5 ka7 goa2 be2 1-ki khim5, long2 it-tit8 bo5 heng5 goa2 chiN5, chit kui2-kang cheng7-cho7 liau2 thau5-khak khah chheng-chho2, khi3 hou7 goa2 siuN7-khi3-lai5-lou !”
</CL>
<HL>

利用歇睏日，幾個仔朋友相招去參加靈修會班，學靜坐。
指導老師再三交代，靜坐e5時陣頭殼m7-thang烏白想，五花十色e5凡塵俗事tioh8 ai3放下，按呢才會tang3集中意念來觀想，才有法度得著靜坐e5好處。
3工靜坐e5課程chiaN5緊to7 beh結束a,老師問逐家有體會著靜坐e5好處--無？
20外個學員攏恬恬無出聲，等一停仔，有人giah8手a！
「老師，我有！」原來是樂器行e5邱sian3 beh發言。
「你體會--著- e5是啥物？」
「ChiaN5十年前有人ka7我買1支琴，攏一直無還我錢，這幾工靜坐了頭殼khah清楚，去hou7我想--起-來-lou！」
</HL>