<CL>
Hit jit8 poe5 Tai5-pak peng5-iu2 khi3 Tai5-tang “Sio2-ia2-liu2” chhit-tho5, khoaN3 hai2-phiaN5 hiah-e5 ham-ham khiat8-khiat8 ku-ku-koai3-koai3 e5 chioh8-thau5, sit8-chai7 chiaN5 sin5-ki5 sim-sek, in-ui7 si7 ho2-thiN, khi3 hou7 jit8-thau5 phak8 kah giong7 beh hun7--khi3, hip 1-koa2 siong3 to7 koaN2-kin2 bih jip8-lai5 chhiu7-a2 kha siam2-liang5.
1-si5 hiong5-hiong5 hut-jian5 kan: “Ong5-lai5, ong5-lai5, goa2 u7 khoaN3-tioh8 ong5-lai5.”
“siaN2-mih ong5-lai5, ti7 toeh?”
Tai5-pak peng5-iu2 iong7 chhiu2 1-ki2: “Ong5-lai5 seN ti7 chhiu7-a2 teng2, li2 kam2 bo5-khoaiN3?”
Hu3-chu3: Hai2-piN cheng3 e5 na5-tau5 kiat--e5 ko2-sit8, kai3-seng5 Ong5-lai5.
</CL>
<HL>

Hit日陪台北朋友去台東「小野柳」chhit-tho5,看海phiaN5 hiah-e5 ham-ham khiat8-khiat8 龜龜怪怪e5石頭，實在chiaN5 神奇心適，因為是好天，去hou7日頭曝kah強欲暈--去，hip 一koa2 相to7趕緊匿入來樹仔腳siam2涼。
一時雄雄忽然間：「王梨，王梨，我有看著王梨。」
「啥物王梨，ti7 toeh？」
台北朋友用手一指：「王梨生ti7 樹仔頂，你敢無看？」
附註：海邊種e5林投結--e5 果實，kai3成王梨。
</HL>