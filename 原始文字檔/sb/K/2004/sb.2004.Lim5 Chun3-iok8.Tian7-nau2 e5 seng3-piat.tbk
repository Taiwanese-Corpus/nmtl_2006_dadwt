<CL>
Hoat-gi2 mia5-su5 e5 koan3-su5 it-teng7 ai3 hun im-seng3 kap iong5-seng3, u7 hak8-seng mng7 khi2 tian7-nau2 tau3-te2 si7 im-seng3 a2 si7 iong5-seng3, in2-khi2 chin toa7 e5 cheng-gi7, mng7 lau7-su, lau7-su chha5 ji7-tian2 koh chhoe7 bo5 tap-an3. Lau7-su toh8 ka7 hak8-seng pun-cho3 lam5, lu2 nng7 chou tho2-lun7, kiat-ko2 kok chou liat8 chhut 4 e5 chi-chhi5 in kiat-lun7 e5 li2-iu5. 
Lam5-seng-chou jin7-ui5 tian7-nau2 koan3-su5 eng3-kai si7 im-seng3, li2-iu5 si7:
1. Tu5 liau2 hoat-beng5-chia2 chai-iaN2 tian7-nau2 lai7-pou7 e5 lou-jih-khuh, goa7-lang5 oan5-choan5 m7-chai.
2.Tian7-nau2 gi2-gian5 tu5 liau2 I ka-ki7 i2-goa7, bo5 lang5 bat.
3. Na7-chun2 siong7-se3 e5 chho3-gou7 ia7 e7 hou7 tian7-nau2 tu5-chun5, i2-au7 kho2-leng5 koh hou7 lang5 theh8-chhut lai5 kiam2-tho2.
4. It-tan7 be5-tioh8 tian7-nau2, chit8-poaN3 e5 sin-sui2 long2 iong7 lai5 be2 tian7-nau2 e5 siong koan san2-phin2.
Lu2-seng-chou jin7-ui5 tian7-nau2 koan3-su5 eng3-kai si7 iong5-seng3, li2-iu5 si7:
1. Beh iong7 tian7-nau2 chin3-cheng5, pit-su seng khui-ki.
2. Tian7-nau2 tu5-chun5 chit8 toa7 tui chu-liau7, m7-ku2 ka-ki7 be7-hiau2 su-kho2.
3. Tian7-nau2 eng3-kai si7 iong7 lai5 kai2-koat bun7-te5, tan7-si7 su2-iong7-chia2 tioh8 iong7   chit8 poaN3 e5 si5-kan seng kai2-koat tian7-nau2 pun2-sin e5 bun5-te5.
4. Na7-si7 be2 liau2 tian7-nau2, su2-iong7-chia2 chiu7 e7 hoat-hian7 kan-na koh ke tan2 chit8--e7-a, to7  koh u7 khah sin khah ho2 e5 ki-heng5 kap nng2-the2 chhut-hian7.
Lau7-su e5 phoaN3-teng7 si7 lu2-seng-chou iaN5, ia7 chiu7-si7 kong2 tian7-nau2 koan3-su5 eng3-kai si7 iong5-seng3.
</CL>
<HL>

法語名詞e5冠詞一定ai3分陰性kap陽性，有學生問起電腦到底是陰性a2是陽性，引起真大e5爭議，問老師，老師查字典koh chhoe7無答案。老師toh8 ka7學生分做男、女兩組討論，結果各組列出四個支持in結論e5理由。
男生組認為電腦冠詞應該是陰性，理由是：
1.除了發明者知影電腦內部e5 lou-jih-khuh，外人完全m7知。
2.電腦語言除了伊家己以外，無人bat。
3.若準上細e5錯誤也會hou7電腦儲存，以後可能koh hou7人提出來檢討。
4.一旦迷著電腦，一半e5薪水攏用來買電腦e5相關產品。
女生組認為電腦冠詞應該是陽性，理由是：
1.Beh用電腦進前，必須先開機。
2.電腦儲存一大堆資料，m7-ku2家己be7曉思考。
3.電腦應該是用來解決問題，但是使用者tioh8用一半e5時間先解決電腦本身e5問題。
4.若是買了電腦，使用者就會發現kan-na koh加等一--下-a，to7 koh有khah新khah好e5機型kap軟體出現。
老師e5判定是女生組贏，也就是講電腦冠詞應該是陽性。
</HL>