<CL>
A-kiat-a2 kap lang5 khi3 chham-ka hut8-si7 e5 oah8-tang7. Ti7 lai7-te2 tak8-ke long2 si7 chiah8-sou3-e5, bo5-lang5 leh chiah8-chho.
M7-bat hiah ku2 bo5 khap8-tioh8 iu5-chho, 5,6 jit8 loh8-lai5, A-kiat-a2 kiong5 beh tong3 boe7-tiau5, beh-am3-a2 e5 si5 to7 thau-chau2 loh8-soaN, khi3 piah 1-oaN2 gu5-bah-mi5. Chiah8-pa2 chhui3-khou2 chhit-chhit-leh, koh tui3 hut8-si7 kiaN5-tng2-lai5.
Ka-chai3! Long2 bo5-khi3 hong5 hoat-kak8.
KiaN5 jip8 hut8-si7, hng7-hng7 u7 1-e5 su-hu7 khoaN3-tioh8, to7 siang-chhiu2 hap8-chiong2, ka7 kong2: “O-mi2 -to5-hut8, O-mi2 ∼to5-hut8!”
A-kiat-a2 chhoah-1-tio5, siuN7 kong2:Chit-e5 su-hu7 chiah li7-hai7, goa2 thau-chau2 khi3 chiah8-chho, I ia7 chai-iaN2? Bo5, na2 e7 ka7 goa2 kong2 “Am--leh to7 hut“?
A-kiat-a2 chiaN5 phaiN2-se3, bin7 long2 ang5-khi2-lai5, to7 kin2 ka7 su-hu7 hap8-chiong2 hoe5-le2.
Su-hu7 ka7 A-kiat-a2 khoaN3--chit8-e7, tauh8-tauh8-a2 kong2:”Sian7-chai7, sian7-chai7!”
A-kiat-a2 sim-koaN lai7 lu2 kiaN-hiaN5-lou, siuN7 kong2: Chit-e5 su-hu7 tiaN7-ioh8 si7 oah8-hut chai3-se3, ah bo5 goa2 thau chau2-khi3 chiah8-chho ia7 bo5 hong5 hoat-hian7,  I na2 e7 su7-sian long2 chai, koh ka7 goa2 kong2 “sian-chai, sian-chai”!
</CL>
<HL>

阿吉仔kap人去參加佛寺e5活動。Ti7內底逐家攏是食素e5，無人leh食臊。
M7-bat hiah久無khap8著油臊，5，6日落來，阿吉仔強beh擋boe7-tiau5，beh暗仔e5時to7偷走落山，去piah一碗牛肉麵。食飽嘴口拭拭leh，koh tui3佛寺行轉來。
佳哉！攏無去hong5發覺。
行入佛寺，遠遠有一個師父看著，to7雙手合掌，ka7講：「阿彌陀佛，阿彌∼陀佛！」
阿吉仔chhoah一tio5，想講：這個師父chiah厲害，我偷走去食臊，伊ia7知影？無，na2會ka7我講“am--leh to7 hut”？
阿吉仔chiaN5 歹勢，面攏紅起來，to7緊ka7師父合掌回禮。
師父ka7阿吉仔看--一-下，tauh8-tauh8-a2講：「善哉，善哉！」
阿吉仔心肝內愈驚惶lou，想講：這個師父tiaN7-tioh8是活佛再世，ah無我偷走去食臊ia7無hong5發現，伊na2會事先攏知，koh ka7我講「sian-chai，sian-chai」！
</HL>