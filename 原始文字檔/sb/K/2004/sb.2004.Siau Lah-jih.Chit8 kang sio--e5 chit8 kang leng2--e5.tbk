<CL>
Hok-thoan5-a2 so2 kap lang5 chham-ka 2 me5 3 kang e5 lam5-pou7 chhit-tho5, 2 me5 long2 toa3 ti7 Ko-hiong5 koan7 e5 Po2-lai5 li2-sia7. Jit8--si5 che7 iu5-lam2 chhia si3-ke3 chhit-tho5, am3-si5 chiah seh8 tng2-lai5 li2-sia7 hioh-khun3 se2 un-choaN5.
M7-bat se2 koe3 un-choaN5 e5 Hok-thoan5-a2 so2 hoaN-hi2 kah. 
Li2-heng5 soah, chit8-e7 tng2-lai5 kau3-chhu3, to7 sui5-si5 ka7 i e5 cha-bou2-kiaN2 tian2 kong2: “sit8-chai7 ho2-sng2, am3-si5 koh e7-sai2-chit se2 un-choaN5--neh,  chit8-kang2 sio--e5, chit8-kang2 leng2--e5, chhi3-kek ho2-sng2 koh song2-khoai3.”
“ A-bu2! lang5 se2 he sam-un-loan2 e5 un-choaN5, long2 ma7 nng7 khut chui2 chim3 lai5 chim3 khi3, liam-mi7 chim3 sio--e5, liam-mi7 chim3 leng2--e5, na2 u7-lang5 chhiuN7 lin2 an2-ni, chit8-kang chim3 sio--e5, chit8-kang chim3 leng2--e5? ”
“ Siang2 ka7 li2 kong2 chit8-kang chim3 sio--e5, chit8-kang chim3 leng2--e5? bo5 leh song5--kong? si7 1 kang2 sio-chui2, 1 kang2 leng2-chui2--lah! ”
</CL>
<HL>

福傳仔嫂kap人參加二瞑三工e5南部chhit-tho5,二瞑攏toa3 ti7 高雄縣e5 寶來旅社。日--時坐遊覽車四界chhit-tho5,暗時才seh8轉來旅社歇睏洗溫泉。
M7-bat 洗過溫泉e5福傳仔嫂歡喜kah。
旅行soah,一下轉來到厝，to7隨時ka7伊e5查某kiaN2 展講：「實在好sng2,暗時koh會使chit洗溫泉--neh,一kang2燒--e5,一kang2冷--e5,刺激好sng2 koh爽快。」
「阿母！人洗he三溫暖e5溫泉，攏ma7兩窟水浸來浸去，liam-mi7浸燒--e5,liam-mi7浸冷--e5,na2有人像 lin2 按呢，一工浸燒--e5,一工浸冷--e5？」
「Siang2 ka7你講一工浸燒--e5,一工浸冷--e5？無leh song5--kong？是一kang2燒水，一kang2冷水--lah！」 
</HL>