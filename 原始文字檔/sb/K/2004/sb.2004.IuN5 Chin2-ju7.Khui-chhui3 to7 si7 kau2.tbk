<CL>
U7 1-e5 lang5 kong2-oe7 chin kek-kut, pian7 na7 khui-chhui3 to7 si7 “kau2”, hou7 lang5 thiaN-liau2 iah8 ho2-khi3, iah8 ho2-chhio3.
U7 1-pai2, I khi3 chham-ka tong5-chhong-hoe7. Tong5-chhong--e5 lai5 20 goa7-e5, kap tak8 ong2-ni5 pi2-kau3--khi2-lai5 ke chiok che7, I chiaN5 hoan-hi2, to7 toa7-siaN hoah kong2: “Kin-a2-jit8 tong5-chhong--e5 pi2 kau2 khah che7!”
In hoai tong5-chhong--e5 thiaN liau2 tong3 boe7-tiau5, long2 siuN7 beh ka7 bok--loh8-khi3.
Beh chiah8-am3--a, I siong7 ke-po5, toa7 toa7-siaN hiu kong2: “Kau2 chiah8-png7 e5 si5--lou, tak8-ke kin2 lai5--ou!”
Iu7 koh si7 kau2, tak8-ke long2 bo5-ai3 chhap--I-a!
Chiah8 beh pa2--a, I e5 ke-po5-seng3 koh hoat-chok--a, to7 khia7--khi2-lai5, ka7 tak8-ke soan-pou3 kong2: “Eng-am3 kau2 chiah8--bo5? na7 bo5 tioh8 hoah-siaN neh!” 
</CL>
<HL>

有1個人講話真激骨，便若開嘴to7是「狗」，hou7人聽了抑好氣，抑好笑。
有1擺，伊去參加同窗會。同窗--e5來20外個，kap逐往年比較--起-來ke足濟，伊誠歡喜，to7大聲喝講：「今仔日同窗--e5比狗khah濟！」
In hoai同窗--e5聽了擋boe7-tiau5,攏想beh ka7 bok--落-去。
Beh食暗--a,伊上家婆，大大聲hiu講：「狗食飯e5時--lou,逐家緊來--ou！」
又閣是狗，逐家攏無愛chhap--伊-a！
食beh飽--a,伊e5家婆性koh發作--a,to7 khia7--起-來，ka7逐家宣布講：「盈暗狗食--無？若無tioh8喝聲neh！」
</HL>