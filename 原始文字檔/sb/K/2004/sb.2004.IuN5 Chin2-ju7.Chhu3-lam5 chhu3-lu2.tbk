<CL>
Pai3-lak8 tiong-tau3, goan2 ang-a2-bou2 choh-hoe2 khi3 Oan5-lim5 chiah8 hi2-chiu2. Hun-ian3 khai-si2--a, chu2-chhi5-jin5 ti7 tai5-a2-teng2 leh siau7-kai3 sin-long5 kap sin-niu5.
"Sin-long5 seN-choh it-piau2 jin5-chai5, si7 Ng5--ka e5 chhu3-lam5; sin-niu5 bi2-le7 koh tai7-hong, si7 TiuN--ka e5 chhu3-lu2. Kin-a2-jit8 chhu3-lam5 chhoa7 chhu3-lu2, sit8-chai7 si7 lan5-tit e5 ho2 in-ian5." 
Chai7 tiuN5 e5 lang5-kheh thiaN liau2, long2 it-tit8 phah-phok8-a2, che7 ti7 goan2 keh-piah e5 1-e5 A-sang2 tan2 phah-phok8-a2 phah soah, se3-se3 siaN a2 kong2:
"Si7 m7 si7 chhu3-lam5 iah-si7 chhu3-lu2,kaN2 ah8 to kang5 kong2?"
</CL>
<HL>

拜六中晝，阮翁仔某作伙去員林食喜酒。婚宴開始--a,主持人ti7台仔頂leh紹介新郎kap新娘。
「新郎生做一表人才，是黃--家e5次男；新娘美麗koh大方，是張--家e5次女。今仔日次男娶次女，實在是難得e5好姻緣。」
在場e5人客聽了，攏一直拍phok8仔，坐ti7阮隔壁e5一個阿桑等拍phok8仔拍soah,細細聲仔講：
「是m7是處男抑是處女，敢ah8 to kang5講？」
</HL>