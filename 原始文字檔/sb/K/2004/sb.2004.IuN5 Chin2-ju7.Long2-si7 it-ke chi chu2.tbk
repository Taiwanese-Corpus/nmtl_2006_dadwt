<CL>
TiuN thai3-thai3: Lin2 ang-a2-bou2 si7 hian7-tai7-hoa3 e5 bou7-hoan3 hu-chhe, m7-chai ti7 chhu3-lai7 tau3-te2 to2 chit8-e5 khah toa7?
Li2 thai3-thai3: Goan2 ang kap goa2 hou7-siong chun-tiong7, 2-e5 lang5 peN5-koan5 peN5-toa7.
TiuN thai3-thai3: Si7 an2-choaN kong2--e5?
Li2 thai3-thai3: In-ui7 goan2 2-e5 long2-si7 it-ke chi chu2.
TiuN thai3-thaI3: 2-e5 “It-ke chi chu2”, kam2 boe7 oan-ke?
Li2 thai3-thai3: Boe7--lah! M7-koan2 u7 siaN2-mih toa7-se3-hang7 tai7-chi3, goan2 ang long2 kau-tai7 hou7 goa2 choan5-koan5 choh-chu2, sou2-i2 goa2 si7 “It-ke chi chu2”.
TiuN thai3-thai3:Ah lin2 ang--leh?
Li2 thai3-thai3: I chin gau5 chu2-chiah8, ma7 chin ai3 chu2-chiah8, oan7-na7 si7 goan2 tau e5 “It-ke chi chu2”!
</CL>
<HL>

張太太：Lin2 翁仔某是現代化e5模範夫妻，m7知ti7厝內到底to2一個khah大？
李太太：阮翁kap我互相尊重，2個人平koan5平大。
張太太：是按怎講--e5？
李太太：因為阮2個攏是一家之chu2。
張太太：2個「一家之主」，敢boe7冤家？
李太太：Boe7--lah！M7管有啥物大細項代誌，阮翁攏交代hou7我全權作主，所以我是「一家之主」。
張太太：Ah lin2 翁--leh？
李太太：伊真gau5煮食，ma7真愛煮食，oan7-na7是阮兜e5「一家之煮」！
</HL>