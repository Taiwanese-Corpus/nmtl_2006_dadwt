<CL>
Siong7 Kan2-kau3-siu7 e5 “Lou-jih-kuh”kho3 chiaN5 nge7-tau2, ma7 chiaN5 sim-sek. I chiok ai3 kong2 sng2-chhio3, m7-koh tiaN7-tiaN7 ai3 kang5 khoe. 
U7 1-kai2, I tu2 tah8-jip kau3-sek, to7 chhio3-chhio3 ka7 tak8-ke kong2: “Chit-ma2 it-teng7 si7 joah8--lang5-a ! ”
“Kau3-siu7 si7 leh kong2 siaN2?" Choan5-pan e5 hak8-seng-a2 long2 sa bo5 liau5-a2-mng7.
Theng5 1-si5-a2, Kan2 kau3-siu7 chiah kai2-soe3 kong2: “In-ui7 oa2 lin2 hak8-seng-a2 hit-peng5 e5 thang-a2-mng7 long2 phah khii-khui, oa2 lau7-su chit-peng5 e5 thang-a2-mng7 khiok si7 long2 koaiN-tiau5-tiau5!”
Tam-jim7 “Tit8-jit8-seng” e5 tong5-hak8 1-siaN to7 gou7--tioh8-a, chiaN5 phaiN2-se3, to7 kin2 kiaN5 khi3 ka7 kang2-tai5 piN-a e5 thang-a2-mng7 phah--khui.
Tak8-ke long2 leh ioh lau7-su tiaN7-tioh8 e7 koh khoe--lang5, chin-chiaN3 bo5 chho3! Lim 1-chhui3 te5, kau3-siu7 kong2:
“Chiau3 lou-jih-kuh thui-li2 lai5 khoaN3, na7 si7 oa2 lin2 hak8-seng-a2 hit-peng5 e5 thang-a2 koaiN -tiau5-tiau5, oa2 lau7-su chit-peng5 --e5 soah khui sa3-sa3, an2-ne iong7 kha-tah8-u siuN7 ma7 chai-iaN2, it-teng7 si7 koaN5--lang5 kau3--a! ”
(Chu3) Lou-jih-kuh: Eng-bun5 logic.
</CL>
<HL>

上簡教授e5「Lou-jih-kuh」課誠nge7-tau2，ma7誠心適。伊足愛講sng2笑，m7-koh tiaN7-tiaN7愛kang5 khoe。
有chit8-kai2，伊tu2踏入教室，to7笑笑ka7逐家講：「Chit-ma2一定是熱--人-a！」
「教授是leh講siaN2？」全班e5學生仔攏sa無寮仔門。
停一時仔，簡教授才解說講：「因為oa2恁學生仔hit旁e5窗仔門攏拍開開，oa2老師這旁e5窗仔門卻是攏關tiau5-tiau5！」
擔任「值日生」e5同學一聲to7悟--tioh8-a，誠歹勢，to7緊行去ka7講台邊a e5窗仔門拍--開。
逐家攏leh ioh老師tiaN7-tioh8會閣khoe--人，真正無錯！飲一嘴茶，教授講：
「照lou-jih-kuh推理來看，若是oa2恁學生仔hit旁e5窗仔關tiau5-tiau5，oa2老師這旁--e5 soah開sa3-sa3，按呢用kha-thau5-u想ma7知影，一定是寒--人到--a！」
（註）Lou-jih-kuh：英文logic。  
</HL>