<CL>
Kui2-e5 ho2 peng5-iu2 ti7 ia7-chhi7-a2 e5 go5-bah-taN3 leh lim “lam5-a2-bi3-lu3” (chheN beh8-a2-chiu2), lim kah bang5-su-su, keng-koe3 chiaN5 tiam2-cheng--a, tak8-ke long2 chha-put-to--a, siuN7 beh lai5 soaN3-hoe7--a. 
Lo5--e5 khah toa7 na5-au5, to7 ka7 che7 ti7 tui3-bin7 e5 sio2-Tan5--e5 kong2: “Chin2--sang3! Li2 ka7 bin7-cheng5 hit poe lim-lim--leh thang to3 ! ”
Sio2-Tan5--e5 thiaN liau2 eng3 kong2: “Ho2--a, eng-am3 lim u7 kau3 choe7--a, lim-lim--leh tng2 lai5-khi3 hioh-khun3 siong7 chan2!” To7 ka7 bin7-thau5-cheng5 hit toa7 poe phang5--khi2-lai5, gou7-lak8-saN-chap, sai2 tit8-au5 long2 ka7 koan3--loh-khi3.
Tu2-chiah lim liau2, Lo5--e5 to7 koaN2-kin2 koh ka7 Sio2-Tan5--e5 thin5 1 toa7 poe bi3-lu3, Sio2-tan5--e5 chhun-chhiu2 khi3 chou2-tong3, toa7 siaN kong2: “M7 si7 kong2 lim-lim--leh thang to3--khi3?”
“Bo5--nou!” Lo5--e5 chhio3 kah kiong5 beh tong3-boe7-tiau5, chiap--loh8-khi3 kong2: “Goa2 si7 kong2 lim-lim--leh, thang ho2 koh to3 1 poe--lah!” 
</CL>
<HL>

幾個好朋友ti7夜市a2 e5鵝肉擔leh lim「lam5-a2-bi3-lu3」（生麥仔酒），lim kah bang5-su-su,經過chiaN5點鐘--a,tak8-ke long2差不多--a,想beh來散會--a。
羅--e5 khah大嚨喉，to7 ka7坐ti7對面e5小陳--e5講：「Chin2--sang3！你ka7面前hit poe lim-lim--leh thang to3！」
小陳--e5聽了應講：「好--a,eng-am3 lim有夠choe7--a,lim-lim--leh轉來去歇睏上讚！」To7 ka7面頭前hit大杯phang5--起-來，五六三十，駛直喉攏ka7灌--落-去。
Tu2-chiah lim了，羅--e5 to7趕緊koh ka7小陳--e5 thin5 1大杯bi3-lu3,小陳--e5伸手去阻擋，大聲講：「M7是講lim-lim--leh thang to3--去？」
「無--nou！」羅--e5笑kah強beh 擋boe7-tiau5,接--落-去講：「我是講lim-lim--leh,thang好koh倒1杯--lah！」
</HL>
