<CL>
3 goeh8 te2, Kang sio2-chia2 kap lang5 khi3 Niau-phiN7-thau5 iu5-lam2. Lam5 Tai5-oan5 e5 jit8-thau5 chiaN5 jiat8-cheng5, phak8 kah hou7 lang5 kiong5 beh tong3-boe7-tiau5, Kang sio2-chia2 chit8 loh8-chhia to7 kin2 chau2 khi3 siong-tiam3, beh be2 1-teng2 bo7-a2 thang jia jit8-thau5.
"Thau5-ke, chit teng2 bo7-a2 goa7 che7?"
"Pah gou7 khou nia5!" Thau5-ke chhio3-bi-bi ka7 Kang sio2-chia2 in3. 
"Pah gou7 khou, iau2 koh nia5?" Kang sio2-chia2 hiam5 siuN-kui3.
"Sio2-chia2, u7 kau3 siok8--a lah, pah gou7 khou, koh sang3 1-e5 nia5--neh!"
[Chu3]Pah gou7 khou nia5: 150 khou nia7-nia7, nia7-nia7 liam5 leh kong2, pian3 cho3 nia5.
</CL>
<HL>

3月底，江小姐kap人去貓鼻頭遊覽。南台灣e5日頭chiaN5熱情，phak8 kah hou7人強beh tong3-boe7-tiau5,江小姐一落車to7緊走去商店，beh買一頂帽仔thang遮日頭。
「頭家，這頂帽仔外濟？」
「百五箍nia5！」頭家笑bi-bi ka7江小姐應。
「百五箍，猶koh nia5？」江小姐嫌siuN貴。
「小姐，有夠俗--a lah,百五箍，koh送一個娘--neh！」
【註】百五箍nia5：150箍 nia7-nia7, nia7-nia7 連leh講，變做 nia5。
</HL>