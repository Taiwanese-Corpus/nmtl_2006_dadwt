<CL>
  1 tin7 peng5-iu2 kap goa2 leh tam5-lun7 Tai5-gi2 chhui-sak e5 chhu-se3, peng5-iu2 long2 chai goa2 tui3 chit-pou7-hun7 e5 liau2-kai2 kap gian2-kiu3 e5 chhim-tou7, m7-chiah long2 it-tit8 thiaN goa2 leh hun-sek kang2-kai2. 
  Tiong-kan koh chhah 2-ui7 peng5-iu2 lai5 saN-kap tho2-lun7, keng-koe3 5-hun-cheng au7, 1-ui7 peng5-iu2 hiong5-hiong5 an2-ni ka7 goa2 kong2: 
  “Siau lau7-su, li2 sit8-chai7 chin oe7-sian--neh! ” 
  “Oe7-sian? li2 si7 leh ka5 o-lo2 ah-si7 leh ka5 chau-that? ” 
  “Tong-jian5 ma7-si7 leh ka7 li2 o-lo2, siaN2-lang5 m7-chai-iaN2 li2 si7 1-e5 chin chhut-mia5 e5 Tai5-gi2 sian-a2. “ 
  “Ki3-jian5 chai-iaN2 goa2 leh chhui-sak Tai5-gi2, na2-thang kong2 goa2 chin oe7-sian? ” 
  “O-lo2 li2 chin oe7-sian iah8 u7 m7-tioh8? KhoaN3 li2 chheng7-chhah chiah cheng2-che5, hoe3-thau5 sui-bong2 60 goa7, kong2-oe7 chhio3-khoe, ma7 bo5 lau7-lang5-hian3, o-lo2 li2 chin oe7-sian si7 bo5 m7-tioh8--lah! ” 
  chu3: Ian2-chian7-lang5 kong2-oe7 u7 ian2-chian7-khiuN, oe7-seng kong2 oe7-sian, ki-a2-peng kong2 ki-a2-pian. 
</CL>
<HL>

一陣朋友kap我leh談論台語推sak e5 趨勢，朋友攏知我tui3這部份e5了解kap研究e5深度，m7-chiah攏一直聽我leh分析講解。
中間koh插二位朋友來相及討論，經過五分鐘後，一位朋友雄雄按呢ka7我講： 
「蕭老師，你實在真oe7-sian--neh！」
「話仙？你是leh ka5 o-lo2抑是leh ka5蹧躂？」
「當然ma7是leh ka7你o-lo2, 啥人m7知影你是一個真出名e5台語仙仔。」
「既然知影我leh推sak台語，na2-thang講我真話仙？」
「O-lo2你真oe7-sian亦有m7-tioh8？看你穿插chiah整齊，歲頭雖罔60外，講話笑詼，ma7無老人hian3,o-lo2你真oe7-sian是無m7-tioh8--lah！」
註：永靖人講話有ian2-chian7腔，oe7-seng講oe7-sian,枝仔冰講ki-a2-pian。 
</HL>