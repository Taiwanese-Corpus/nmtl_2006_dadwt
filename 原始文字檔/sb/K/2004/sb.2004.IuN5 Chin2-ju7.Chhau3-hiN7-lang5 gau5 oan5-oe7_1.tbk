<CL>
Eng2--a2 chu7 se3-han3 to7 chhau3-hiN7-lang5 tin-tang, kong2-oe7 koh ihN-ohN, lang5 long2 thiaN boe7 chheng-chho2, m7-ku2 I chit-e5 lang5 toa7-chih8 heng3-thi5, put-si5 to7 kong2-oe7 kong2 kah  taN5-7-taN5-8, hou7 lang5 thiaN liau2 ia7 ho2-khi3, ia7 ho2-chhio3.    
u7 1-kang, Eng2--a2 khi3 kau3 chhai3-chhi7-a2, thiaN lang5 leh hoe7 kong2: “Long5-chhng-khau3 hia leh gia5-sin5!” I thiaN liau2 to7 toa7-siaN toe3 leh kong2: “Hou7-teng7-kha hia leh liah8 hou5-sin5!”
Tak8-ke thiaN liau2 long2 khi2 ai3 chhio3, khoaN3-tioh8 I chhiu2--nih theh8 1-tiau5 sin phoe5-toa3, to7 mng7 I kong2: “Phoe5-toa3 goa7-che7 be2?”
I thiaN bo5 chheng-chho2, to7 kang5 eng3 kong2: “Phoe5-toa3 toa7-sio2 phoe2!”
U7 1-e5 lang5 bo5 se3-ji7 khi3 ka7 oe-tioh8, kin2 ka7 kong2: “Sit-le2, sit-le2!”
I thiaN liau2 kiaN 1-tio5, sui5 to7 hoah kong2: “Sit-hoe2, u7-hiaN2--ou? Si7 to2-ui7 leh hoe2-sio-chhu3?”
</CL>
<HL>

永--仔自細漢to7臭耳人tin-tang,講話koh ihN-ohN,人long2聽boe7清楚，m7-ku2 伊這個人大舌興啼，不時to7講話講kah taN5-7-taN5-8，hou7人聽了也好氣，也好笑。
有一工，永--仔去到菜市仔，聽人leh hoe7講：「農倉口hia leh迎神！」I 聽了to7大聲toe3 leh講：「戶碇腳hia leh掠hou5-sin5！」
逐家聽了攏起愛笑，看著伊手--nih theh8一條新皮帶，to7問伊講：「皮帶goa7-che7買？」
伊聽無清楚，to7 kang5應講：「皮帶大小phoe2！」
有1個人無細ji7去ka7 oe-tioh8,緊ka7講：「失禮，失禮！」
伊聽了驚1-tio5,隨to7 hoah講：「失火，有影--ou？是叨位leh火燒厝？」
</HL>