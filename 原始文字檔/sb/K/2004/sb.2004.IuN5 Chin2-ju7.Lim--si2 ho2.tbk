<CL>
1-e5 chiu2-kui2 ti7 lou7--nih kap peng5-iu2 sio-pong7-thau5, kui sin-khu long2 si7 sio-chiu2 bi7. Peng5-iu2 chin koan-sim I, to7 mng7 I kong2:
“Li2 cha2-khi2 u7 lim--bo5?”
“Bo5 lim khang-khoe3 na2 cho3 e7 loh8-sim? Tong-jian5 ma7 si7 u7 lim ! ”
“ThiaN lang5 kong2 thau3-cha2 lim chiu2, bou2 e7 cha2 chiu2, li2 kaN2 m7 kiaN ? ”
“KiaN siaN2-mih8? Li2 bo5 thiaN lang5 kong2 sip--chit8-e7, sip--chit8-e7, goa7 ho2 li2 kaN chai?” Hit-e5 chiu2-kui2 kin-pun2 to bo5 ka7 in peng5-iu2 e5 oe7 tong3-cho3 1-hoe5-su7.
In peng5-iu2 khoaN3 I“chiu2-tiok8 ”tiong3 hiah chhim, bo5 ai3 chhap I, to7 me7 I kong2: “Lim--si2 ho2, lim--si2 ho2, koan2 thai7 kau3-boe2--a khi3 lim-lim--si2 ! ”
Hit-e5 chiu2-kui2 thiaN liau2 long2 bo5 siu7-khi3, tui3 chhui3 to7 eng3 kong2 :
“Bo5 m7-tioh8! “Lim, si7 ho2” “Lim, si7 ho2”, u7 thang lim khak-sit8 chiok ho2--e5 ! ”
</CL>
<HL>

1個酒鬼ti7路--nih kap朋友相pong7頭，規身軀攏是燒酒味。朋友真關心伊，to7問伊講：
「你早起有lim --無？」
「無lim khang-khoe3 na2做會落心？當然ma7是有lim！」
「聽人講透早lim酒，某會早守，你敢m7驚？」
「驚啥物？你無聽人講sip--一-下，sip--一-下，外好你敢知？」hit個酒鬼根本to無ka7 in朋友e5話當做一回事。
In朋友看伊「酒毒」中hiah深，無愛chhap伊，to7罵伊講：「lim--死好，lim--死好，管thai7到尾--a去lim-lim--死！」
Hit個酒鬼聽了攏無受氣，對嘴to7應講：
「無m7-tioh8！“Lim,是好” “lim,是好”，有thang lim確實足好--e5！」
</HL>