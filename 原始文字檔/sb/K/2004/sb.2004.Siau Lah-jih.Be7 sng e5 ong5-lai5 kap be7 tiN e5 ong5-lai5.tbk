<CL>
Ia7-chhi7-a2 tng lau7-jiat8, kang7-khoan2 seng-li2 pai5-pai5 cho3 1-pai5, kah-i3 tah 1-taN3 to7 ka7 tah 1-taN3 be2, sui5-chai7 lang5 chhiau, sui5-chai7 lang5 keng2, bo5 be2 bo5-iau3-kin2, u7 be2 ka7 li2 kong2 “seh-seh! ” ,Tai5-oan5-lang5 sit8-chai7 chin u7-chiN5, Tai5-oan5-lang5 sit8-chai7 ma7 chin tham-siau2-li7, beng5-beng5 siok8 kah beh to2-taN3, ma7-si7 beh koh ka7 lang5 chhut-ke3, jian5-au7 1-toa7-koaN7, 1-toa7-phaiN7 koaN7 tng2--khi3, “siok8-mih8 chiah8 phoa3-ke” u7-iaN2 to-tioh8. 
Bong2 kiaN5 bong2 seh8, lai5 kau3 be7 ong5-lai5 e5 sou2-chai7, chit-mai2 ong5-lai5 tng-chhut.
Chit-taN3 e5 thau5-ke an2-ni hoah be7: “Be7 sng e5 ong5-lai5, 1 kin 20 to7-ho2, po2-cheng3 be7 sng--e5.”
Hit-taN3 e5 thau5-ke-niu5 piaN3-koan2 ma7 toa7-siaN an2-ni hoah-hiu: “Be7 tiN e5 ong5-lai5, 1 liap8 sng3 50 to7-ho2! in leh be7 sng--e5, m7-thang hou7 in phian3-khi3.”
“Khan-na2 bo5-iaN2, kok-ui7 thai3-thai3 sio2-chia2, kok-ui7 ou-jih-sang2 ou-bah-sang2, lin2 tioh8 thiaN hou7 ho2-se3, in hit-taN3 si7 be7 tiN e5 ong5-lai5, goa2 chit-taN3 si7 be7 sng e5 ong5-lai5, ka7 goa2 be2 chiah be7 chiah8-khui. ”
“Be7 sng e5 ong5-lai5, 1 kin 20 to7-ho2, po2-cheng3 be7 sng--e5. ”
”Be7 tiN e5 ong5-lai5, 1 liap8 sng3 50 to7-ho2! ”
</CL>
<HL>

夜市仔當鬧熱，仝款生理排排做一排，合意tah一擔to7 ka7 tah一擔買，隨在人抄，隨在人keng2，無買無要緊，有買ka7你講「謝謝！」，台灣人實在真有錢，台灣人實在ma7真貪小利，明明俗kah beh 倒擔，ma7是beh koh ka7人出價，然後一大koaN7，一大phaiN7  koaN7 轉--去，「俗物食破家」有影to-tioh8。
Bong2行bong2 seh8，來到賣旺梨e5 所在，chit-mai2 旺梨當出。
一擔e5 頭家按呢喝賣：「Be7酸e5 旺梨，一斤20 to7好，保證be7酸--e5。」
Hit擔e5頭家娘拚館ma7大聲按呢喝hiu：「Be7 甜e5旺梨，一粒算50 to7好！in leh be7 酸--e5，m7-thang hou7 in 騙去。」
「khan-na2無影，各位太太小姐，各位ou-jih-sang2 ou-bah-sang2，lin2 tioh8聽hou7好勢，in hit擔是be7甜e5 旺梨，我這擔是be7酸e5旺梨，ka7 goa2買才be7食虧。」
「Be7酸e5旺梨，一斤20 to7好，保證be7酸--e5。」
「賣甜e5 旺梨，一粒算50 to7好！」
</HL>