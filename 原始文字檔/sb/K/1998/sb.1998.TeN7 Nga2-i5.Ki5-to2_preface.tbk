<CL>
(Preface)
Chit-pun2 chok-phin2-chip8 pai5-liat8 ti7 Li2 e5 bin7-cheng5, Chu2 ah, in si7 goa2 ti7 choe7-choe7 jit8--si5 kap am3-mi5, phoe-mia7 sou2-sia2. TaN goa2 ka7 in hian3 hou7 Li2, chhin-chhiuN7 goa2 chiong ka-ki7 hian3 hou7 Li2. In si7 tui3 goa2 e5 siN3-mia7 sou2-chhut, kam2-un e5 sio-che3.
Kam2-sia7 Li2 e5 in2-chhoa7, Chu2 ah, hou7 goa2 chai-beng5, chhui-kong2 Lo5-ma2-ji7, khng3-loh8 Tai5-oan5 bun5-hak8 e5 ki-chioh8, si7 Li2 hou7 goa2 e5 su3-beng7.  In3-soat chiah-e5 chok-phin2, tai7-piau2 chit8 kai-toaN7 e5 oan5-seng5. Kiu5 Li2 seng3-hoa3 chit-ho7 bi5-soe3 e5 kang, thang hou7 i li7-ek-tioh8 Tai5-oan5, goa2 siuN7-beh khi2-cho7 e5 kok.
Ti7 kou-lip8 e5 si5-khek, koh chit8-pai2 kiu5 Li2 in2-chhoa7 goa2, chhin-chhiuN7 Li2 bat in2-chhoa7 Su3-tou5 Po2-lo5 chit8-iuN7.  Su3 hou7 goa2 kau3-giah8 e5 thiaN3, goa2 e5 Chu2 ah, hou7 goa2 thang thun-lun2 sou2-u7 e5 gou7-kai2 kap kou-toaN, oan5-seng5 Li2 sou2 tiaN7-tioh8 e5 su7-kang.
(“Goa2 u7 chit8-e5 Bang7”, TeN7 Nga2-i5 chok-phin2-chip8)
</CL>
<HL>

(Preface)
這本作品集排列ti7你e5面前，主ah，in是我ti7濟濟日--時kap暗暝，批命所寫。今我ka7 in獻hou7你，親像我將家己獻hou7你。In是tui3我e5性命所出，感恩e5燒祭。
感謝你e5引chhoa7,主ah，hou7我知明，推廣羅馬字，囥落台灣文學e5基石，是你hou7我e5使命。印刷chiah-e5作品，代表一階段e5完成。求你聖化這號微細e5工，thang hou7伊利益著台灣，我想beh起造e5國。
Ti7孤立e5時刻，koh一擺求你引chhoa7我，親像你bat引chhoa7使徒保羅一樣。賜hou7我夠額e5疼，我e5主ah，hou7我thang吞忍所有e5誤解kap孤單，完成你所定著e5事工。
(《我有一個夢》，鄭雅怡作品集)
</HL>