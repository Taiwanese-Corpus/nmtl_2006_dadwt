<CL>
  Goa2 sou2 toa3 e5 siaN5-chhi7 Ko-hiong5 si7 Tai5-oan5 lam5-pou7 siong7-toa7 e5 tou-chhi7. Ma7 si7 chit8-e5 hai2-kang2. I e5 pak-peng5 u7 Siu7-san kap poaN3-peng5-soaN sio-liam5. Siu7-san-kha chiu7-si7 Se-a2-oan5 hai2-piN. Siu7-san-teng2 kau3-taN iau2 u7 ta-chioh8 kap le5-a2-khak. Tui3 che oe7 tit thang chai, ku2-ku2 i2-cheng5 chia si7 chit8-phian3 e5 toa7-hai2. Bo5-tiaN7 kui-e5 Ko-hiong5-chhi7 eng2-koe3 ma7 si7 ti7 hai2-te2. Siu7-san e5 te7-li2, te7-chit i2-kip8 sit8-but8 kap khun2-teng--e5 chin chhin-chhiuN7. Tat8-tit chhi7-bin5 ho2-ho2 po2-chun5 kap jin7-bat. Na7 che7 tou7-lun5 iu5-kang2 to7 e7 kam2-kak tioh8 kang2-tou e5 khi3-bi7. Ko-hiong5 e5 lai7-hai2 sui-bong2 la5-sam5, m7-ku2 liam5-laim5 e5 hai2-hong lam7 tioh8 kiam5-kiam5 e5 hi5-a2-bi7, phinn7-tioh8 tek8-piat8 phang. Na7 che7-chun5 kau3 Ki5-au7, kang2-pinn to7 u7 lang5 teh be7 hai2-san2. U7 che7-che7 hi-ki5 e5 chiong2-lui7, han2-tit ti7 chhi7-a2 khoann3--tioh8-e5. Ki5-au7 e5 ke-lou7 tng5-tng5, oan-oan, eh8-eh8. Chhia bo5 chin che7. Lou7-pinn iau2 u7 ang5-chng-a2-chhu3. In2-lang5 hoe5-siong2 kou2-cha2 Ko-hiong5 e5 bin7-mau7.
  (“Goa2 u7 chit8-e5 Bang7”, TeN7 Nga2-i5 chok-phin2-chip8) 
</CL>
<HL>

我所toa3 e5城市高雄是台灣南部上大e5都市。Ma7是一個海港。伊e5北爿有壽山kap半爿山相黏。壽山腳就是西仔灣海邊。壽山頂到taN iau2有礁石kap螺仔殼。Tui3 che會得thang知，久久以前chia是一片e5大海。無定歸e5高雄市往過ma7是ti7海底。壽山e5地理，地質以及食物kap墾丁--e5真親像。值得市民好好保存kap認bat。若坐輪渡遊港就會感覺著港都e5氣味。高雄e5內海雖罔la5-sam5，m7-ku2黏黏e5海風濫著鹹鹹e5漁仔味，鼻著特別芳。若坐船到旗後，港邊就有人teh賣海產。有濟濟稀奇e5種類，罕得ti7市仔看--著-e5。旗後e5街路長長，彎彎，eh8-eh8。車無真濟。路邊iau2有紅磚仔厝。引人回想古早高雄e5面貌。 
（《我有一個夢》，鄭雅怡作品集） 
</HL>