<CL>
  U7 chit8-e5 be7 ti-bah--e5, in tau kui2-tai7 long2 si7 cho3 bah-tiam--e5, i tu2 toe3 in lau7-pe7 oh8 cho3 seng-li2 e5 si5-chun7, lau7-pe7 to7 ka3 i khou2-lian7 bian2 iong7 chhin3-a2 kap pong7-a2 hit khoan2 e5 ke-si e7-tit cham7-chat ti-bah joa7-tang7 e5 hoat-tou7. Kou2-cha2 si5-tai7 chhin3-a2 kap pong7-a2 long2 iau2 chin han2-mih8, bo5 chit-pe2 kang-hu be7-tang3 chiaN5-cho3 bah-hoan3-a2. Sui-bong2 si5-tai7 bo5-kang7--a, chit-e5 hoan3-a2 iau2-si7 koan3-si3 bo5 iong7 chhin3-a2, beh tok chit8-kin ti-bah to7-si7 chun2-chun2 chit8-kin, chit8-niu2 to be7 hou7 chau2-cheng--khi3.
  U7 chit8-pai2, chit8-e5 lang5-kheh kong2 beh phah kin-poaN3 e5 sam-chan5, i kang7-khoan2 iong7 to liau5 chit8-te3, bo5 chhin3 to7 hou7--i, koe3 bo5-joa7-ku2, lang5-kheh to3-tng2--lai5, kheng5-hun kong2 i tng2-khi3 koh pong7--koe3, hit-te3 sam-chan5 chiah kin-lak8 nia5, chiok-chiok kiam2 nng7-niu. Bah-tiam--e5 lian7 thau5-khak to bo5 giah8--khi2-lai5, soa3-chhui3 to7 in3 kong2: “Lin2 tau e5 pong7-a2 ai3 kin2 khi3 hou7 lang5 siu-li2.”
(Tai5-bun5 Bong2-po3 te7 26 ki5,  1998 ni5 11 goeh8)
</CL>
<HL>

有一個賣豬肉--e5，in兜幾代攏是做肉砧--e5，伊tu2 toe3 in老爸學做生理e5時陣，老爸to7教伊苦練免用秤仔kap磅仔hit款e5 ke-si會得cham7-chat豬肉偌重e5 法度。古早時代秤仔kap磅仔攏iau2真罕物，無一把功夫be7當成做肉販仔。雖罔時代無共--a，這個販仔iau2是慣勢無用秤仔，beh剁一斤豬肉to7是準準一斤，一兩to7 be7 hou7走cheng--去。 
有一擺，一個人客講beh扑斤半e5三層，伊共款用刀liau5一塊，無秤to7 hou7--伊，過無偌久，人客倒轉--來，kheng5-hun講伊轉去koh磅--過，hit塊三層才斤六nia5，足足減二兩。肉砧--e5連頭殼都無giah8--起來，續嘴to7 應講：「Lin2兜e5磅仔ai3緊去hou7人修理。」
（台文罔報第26期，1998年11月） 
</HL>