<CL>
  Kou2-cha2 kou2-cha2 u7 chit8-e5 goa7-kok bok8-su lai5 Tai5-oan5 thoan5-kau3. I piaN3-se3 teh oh8 Tai5-gi2. Chong2-si7 I e5 peh siaN-tiau7 liah8 boe7 chun2, tiaN7-tiaN7 hou7 lang5 chhio3. U7 chit8-pai2 i hou7 hoe7-iu2 chhio3 kau3 chin phaiN2-se3, siuN7 beh kio3 in “M7-thang chhio3, m7-thang chhio3.“ M7-ku2 i e5 siaN-tiau7 koh liah8 bo5 chun2, soah kong2 choe3 “M7-thang chhio, m7-thang chhio.” Tai7-ke thiaN-liau2 long2 chhio3 kau3 khong7-kha-khiau3. Chit-e5 goa7-kok bok8-su soah kian3-siau3 tng2 siu7-khi3, to7 ma7: “Chhio3 siann2-mih? Ka3 lin2 long2 boe7-hiau5!” Cheng3 hoe7-iu2 thiann-liau2 koh chhio3 kau3 lam2 pak-tou2.
  (“Goa2 u7 chit8-e5 Bang7”, TeN7 Nga2-i5 chok-phin2-chip8) 
</CL>
<HL>

古早古早有一個外國牧師來台灣傳教。伊拚勢teh學台語。總是伊e5八聲調掠boe7準，定定hou7人笑。有一擺伊hou7會友笑到真歹勢，想beh叫in「M7-thang笑，m7-thang笑。」M7-ku2伊e5聲調koh掠無準，煞講做「M7-thang chhio,m7-thang chhio。」大家聽了攏笑到khong7腳翹。這個外國牧師煞見笑轉受氣，就罵：「笑甚物？教lin2攏boe7-hiau5！」眾會友聽了koh笑到lam2腹肚。 
（《我有一個夢》，鄭雅怡作品集） 
</HL>