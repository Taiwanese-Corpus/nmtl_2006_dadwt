<CL>
  U7 nng7-e5 lang5 sai2-chhia sio-e,chhia chhah--loh8-lai5 leh hoe be7-tit8,pinn--a2 u7 chin che7 lang5 leh khoann3 lau7-jiat8,to7 pai3-thok chit8-e5 sin-su7 cho3-kong-chhin,pheng5 khoann3 siang2 khah u7-li2.
  “Goa2 phah beh chiann3-oat e5 teng--a,i koh chinn3 oa2 lai5 ka7 goa2 long3,kam2 m7 si7 i e5 m7-tioh8?” Sai2 thau5 chit8-tai5 chhia--e5 kong2.
  “Li2 khah u7-li2.” Kong-chhin an2-ni in3.
  “Bo5-iann2 -bo5-jiah,” Leng7-goa7 hit-e5 sui5 kong2: “i kin-pun2 bo5 phah hong-hiong3-teng to7 chiann3-oat--a,goa2 tong3 boe7-hu3 m7-chiah e7 ka7 i long3--loh8.”
  “Li2 kong2-lkiau2 chin u7-li2.” Kong-chhin ma7 an2-ni in3. Chit8-e5 pinn2--a2 e5 lang5 chin tong3-be7-tiau5 me7 kong2: “Hit-e5 kong2 an2-ni,li2 kong2 i u7-li2;Chit-e5 kong2 to3-peng2,li2 ia7 kong2 i u7-li2. Se3-kan na2 u7 chit-khoan2 li2,li2 si7 leh chhong3-siann2--e5?Chin si7 khi2-iu2-chhu2-li2!”
  “Li2 ma7 kong2-liau2 chin u7-li2.” Kong-chhin iu5-goan5 an2-ni in3,koh pou2-chhiong kong2: “Goa2 bo5-leh chhong3 siann2 thau5-lou7,goa2 kan-tann si7 chit8-e5 cheng3-ti7 jin5-but8 nia5.”
(Tai5-bun5 Bong2-po3 te7 27 ki5, 1998 ni5 12 goeh8)
</CL>
<HL>

有兩個人駛車相挨，車chhah--落-來leh hoe be7直，邊--仔有真濟人leh看鬧熱。To7拜託一個紳士 做公親，評看誰較有理。 
「我扑beh正越e5燈--a，伊koh chiN3倚來ka7我long3,kam2 m7是伊e5 m7著？」駛頭一台車--e5講。
「你較有理。」公親an2-ni應。
「無影無跡，」另外hit-e5隨講：「伊根本無扑方向燈to7正越--a，我擋boe7赴m7-chiah會ka7伊 long3--落。」
「你講了真有理。」公親ma7 an2-ni應。一個邊仔 e5人真擋boe7 tiau5罵講：「Hit-e5講an2-ni,你講伊有理；這e5講倒反，你也講伊有理。世間哪有這款理，你是leh創啥--e5？真是豈有此理！」
「你ma7講了真有理。」公親猶原an2-ni應，koh 補充講：「我無leh創啥頭路，我kan-taN是一個政治人物nia5。」
（台文罔報第27期，1998年12月） 
</HL>