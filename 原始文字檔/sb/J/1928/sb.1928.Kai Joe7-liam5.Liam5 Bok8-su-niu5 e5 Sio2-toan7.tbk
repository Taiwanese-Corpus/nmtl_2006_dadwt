<CL>
Teng2-jit8 u7 siu-tioh8 Ka-na2-tai7 e5 phoe, kong2 Liam5 Bok8-su-niu5 ti7 kin-ni5 chiaN-geh8 chhoe-it, i2-keng siu7 Siong7 Chu2 e5 keng2-tiau3.  Ti7 chiaN-geh8 chhoe-saN u7 bai5-chong3 ti7 To-lun5-to, i e5 pun2 sou2-chai7.  Choe7-choe7 lang5 khi3 hu3 hit jit8 e5 chong3-sek, lai7-tiong u7 lak8 e5 Soan-kau3-su, ho2-i3 kng i e5 koan-bok8.
Liam5 Bok8-su-niu5 chiu7-si7 kan-na2-tai7 e5 lang5, chhut-si3 ti7 On-the2-li7-o seng2.  I e5 pe7-bu2 khia7-khi2 ti7 To-lun5-to chhi7.  Liam5 Bok8-su-niu5 si7 put-chi2 oah8-tang7 kap houN3-hak8 e5 lang5.  I si7 To-lun5-to Seng3-keng Hak8-hau7 e5 chut-giap8-seng.  I ia7 bat ti7 Bi2-kok liu5-hak8 chit8 ni5 ku2.
Kau3 ti7 1919 ni5 kap Liam5 Bok8-su choe3-tin7 lai5 Tai5-oan5.  Nng7-lang5 kap tai7-ke chin ho5-ho2, chin chhin-chhiat; ia7 chin gau5 choe3 lang5.  Kho2-sioh ti7 Tai5-oan5 e5 si5, sin-the2 bo5 sim2-mih8 iong2-kiaN7, put-tek-i2 ti7 1923 ni5 koh-chai3 to3-tng2 khi3 pun2-kok.  Chong2-si kau3 chhu3 ia7 siong5-siong5 tu2-tioh8 phoa3-piN7, kau3 chit pang piN7 na2 siong-tiong7, sin-the2 na2 loan2-jiok8, ti7 chiaN-geh8 chhoe-it Chu2 keng2-tiau3 i.
I u7 lau5 saN e5 hau7-siN, chit8 e5 cha-bou2-kiaN2, tai7-ke soe3-han3.  Ti7 chit e5 iu-bun7 e5 tiong-kan, goan7 lan2 e5 Chu2 po2-hou7, chiau3-kou3 Liam5 Bok8-su kap i e5 kiaN2-ji5.
(Tai5-oan5 Kau3-hoe7-po3 te7 516 koan3, 1928 ni5 3 geh8)
</CL>
<HL>

頂日有收著加拿大e5批，講廉牧師娘ti7今年正月初一，已經受上主e5揀召。Ti7 正月初3有埋葬ti7多倫多，伊e5本所在。濟濟人去赴hit日e5葬式，內中有6個宣教師，好意扛伊e5棺木。
廉牧師娘就是加拿大e5人，出世ti7 On-the2-li-o省。伊e5父母企起ti7多倫多市。廉牧師娘是不止活動kap好學e5人。伊是多倫多聖經學校e5卒業生。伊也bat ti7美國留學1年久。
到ti7 1919年kap廉牧師做陣來台灣。兩人kap大家真和好、真親切，也真gau5做人。可惜ti7台灣e5時，身體無甚mih8勇健，不得以ti7 1923年koh再倒轉去本國。總是到厝也常常tu2著破病，到這 pang 病那傷重，身体那軟弱，ti7正月初一主揀召伊。 
伊有留3個後生，1個查某子，大家細漢。Ti7 這個憂悶e5中間，願咱e5主保護、照顧廉牧師kap伊e5子兒。
(台灣教會報第516卷，1928年3月)
</HL>