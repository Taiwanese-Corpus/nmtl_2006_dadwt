<CL>
Toh Ong7 TiuN2-lo2-niu5 chhut-si3 chiu7 siok8 Chu2, 19 hoe3 chiah oan5-hun; hian7-chai7 si3 e5 hau7-siN, saN e5 cha-bou2-kiaN2, lai7-goa7 sun chap-gou7 e5.  Lun7 i ti7 se3-kan ka-teng5 gau5 tiau-tou7, tang5-sim, ho5-khi3, jiat8-sim hok8-sai7 Chu2.
Ti7 26 hoe3 tu2-tioh8 hoe2 sio-chhu3 e5 si5, chhu3, ngou2-kok, i-chiuN5 it-chin7 sio-khi3, chiu7 eng7 keng-chio-thau5 chhoah cho3 chhiam, phoe3 phoa3-pou3-chi2 koe3 jit8.  I e5 kiaN2 iau chiah8 be7 loh8-khi3, chiu7 khou2-khng3 i kong2, “ Li2 tioh8 thun-lun2 chiah8.”  Me5-jit8 kiu5-kio3 Chu2 kho2-lin5.  Keng-koe3 nng7 le2-pai3 chiu7 liam5-piN u7 lang5 sang3 tek thang khi2 chhau2-liau5-a2, ia7 u7 lang5 theh8 ku7 saN, han-chu5-chhiam, bi2, ia7 tit-tioh8 Song3 Bok8-su cho3 saN lai5 sang3.  Tui3 an2-ni ke-thiN i e5 sin3-sim, chin jin5-ai3 thiaN3 song3-hiong-lang5 kap chhu3-piN.
Kau3 Tai7-cheng3 goan5-ni5 lai5 tiam3 Pi-a2-thau5 tit-tioh8 Siong7-te3 in-tian2, than3 u7 chiah8 khin5-khiam7, kut-lat8, jiat8-sim, ti3-kau3 kin-a2-jit8 ka-teng5 ji7, saN-chap8 lang5, ti ji7, saN-chap8 chiah, chhan5-hng5 17 kah, gu5 si3-gou7-chap8 chiah, tit-tioh8 Siong7-te3 moa2-moa2 e5 si-in.
Ti7 Sin-lek8 3 goeh8 6 ho7 hou7 Siong7-te3 tiau3 i li7-khui se3-kan, hiong2-siu7 55 hoe3.  Hoe7-chong3 chin-che7 lang5, boe7 sin3 e5 lang5 ia7 chin-che7 lai5 hui-le7.
( Tai5-oan5 Kau3-hoe7-po3 te7 529 koan3,1929 ni5 4 geh8)
</CL>
<HL>

卓旺長老娘出世就屬主，19歲才完婚；現在4個後生，3個查某子，內外孫十五個。論伊ti7世間家庭gau5調度，同心、和氣、熱心服事主。
Ti7 26歲tu2著火燒厝e5時，厝、五穀、衣裳一盡燒去，就用芎蕉頭chhoah做纖，配破布子過日。伊e5子枵食be7落去，就苦勸伊講，「你著吞忍食。」暝日求叫主可憐。經過2禮拜就liam5-piN有人送竹thang起草寮仔，也有人提舊衫、蕃藷纖、米，也得著宋牧師做衫來送。對an2-ni 加添伊e5信心，真仁愛疼散hiong人kap厝邊。
到大正元年來tiam3埤仔頭得著上帝恩典，趁有食勤儉、搰力、熱心，致到今仔日家庭二、三十人，豬二、三十隻，田園17甲，牛四五十隻，得著上帝滿滿e5施恩。
Ti7 新曆3 月6 號，hou7上帝召伊離開世間，享壽55歲。會葬真濟人，boe7信e5人也真濟來揮淚。
(台灣教會報第529卷，1929年4月)
</HL>