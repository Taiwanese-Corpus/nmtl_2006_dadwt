<CL>
Ti7 5 goeh8 15 ho7 Hoe2-chhia-lou7 u7 khui Thau3 kau3 Hou5-lou5-tun-ke. Tui3 hia kau3 Pek-kong-kheN tioh8 koe3 Tai7-kah kap Tai7-an nng7 tiau5 khe. Hit cham7 tai7-iok u7 nng7 phou3 goa7 lou7 e5 hng7; hit cham7 na7 cho7 chheng-chho2 chiu7 tui3 TaN2-kau2 kau3 Ke-lang5-thau5 long2 u7 thih-chhia-lou7. Hit cham7 cho7 iau2-boe7 ho2, ku2 u7 cho7 nng7 tiau5 e5 Kheng-pian7 chhia-lou7 chin ho2-eng7.   
Hian7-si5 tui3 Tai5-lam5 pak e5 cha2-chhia Si7 6 tiam2 cheng hoat, hit me5 9 tiam2 cheng chiu7 kau3 Tai5-pak; an2-ni Tai5-lam5 kau3 Tai5-pak chit8 jit8 chiu7 kau3 ui7.   
Lang5 na7 beh khi3 Chiang-hoa3, 6 tiam2 tui3 Tai5-lam5 khui, ti7 11 tiam2 chhut 34 hun chiu7 kau3 Chiang-hoa3. Beh to3-tng2- lai5, hoe2-chhia 3 tiam2-poaN3 tui3 Chiang- hoa3 hoat ia7 hit me5 9 tiam2 chhut 7 hun chiu7 kau3 Tai5-lam5. An2-ni Tai5-lam5 kau3 Chiang-hoa3 lang5-kheh chit8 jit8 e7-tit phah ong2-hoe5, ia7 ti7 Chiang-hoa3 u7 si3 tiam2 cheng ku2 thang ti7-hia pan7 tai7-chi3. Chheng-kok-si5 beh cho3 chit ho7 tai7-chi3 tioh8 8 jit8 ku2 chiu7 cho3 e7-tit chiaN5.   
Chiang-hoa3 e5 pak-peng5 4 phou3 chiu7- si7 Hou5-lou5-tun. Hou5-lou5-tun li7 Toa7-sia7 pai3- tng5 nng7 li2 lou7 na7-tiaN7. Na7 u7 lang5 beh tui3 Tai5-lam5 kau3 Hou5-lou5-tun, chiu7-si7 24 phou3, chit8 jit8 ku2 iu5-goan5 thang phah ong2-hoe5 ia7 ti7 Hou5-lou5-tun u7 poaN3 tiam2- cheng ku2 thang pan7 tai7-chi3. An2-ni ong2-hoe5 48 phou3. Cha2-cheng5 tioh8 10 jit8 ku2, taN na7-sai2 chit8 jit8 chiu7 ho2.   
Na7 beh tui3 Tai5-lam5 khi3 Ka-gi7, thau5 pang chhia si7 cha2-khi2-si5 8 tiam2 chhut 9 hun chiu7 kau3 Ka-gi7; beh to3-tng2-lai5, tui3 Ka-gi7 boe2 pang chhia si7 6 tiam2 chhut 58 hun chiah hoat. An2-ni beh khi3 Ka-gi7 thang phah ong2-hoe5, ia7 tui3 cha2-khi2 8 tiam2 9 hun kau3 e5-hng-si5 teh- beh 7 tiam2 cheng thang che7 hoe2-chhia to3-tng2-lai5 Hu2-siaN5. 
(Tai5-oan5 Hu2-siaN5 Kau3-hoe7-po3 te7 243 koan3, 1905 ni5 6 geh8)
</CL>
<HL>

Ti7 5月15號火車路有開透到葫蘆敦 街。Tui3 hia到百公坑著過大甲kap大安兩條溪。Hit站大約有二舖 外路e5遠；hit站若造清楚就tui3打狗到基隆頭攏有鐵車路。Hit站造iau2-boe7好，ku2有造兩條e5 輕便車路真好用。
現時tui3台南北e5早車是6點鐘發，hit瞑9點鐘就到台北；an2- ni台南到台北一日就到位。
人若beh去彰化，6 點tui3台南開，ti7 11 點出34分就到彰化。Beh倒轉來，火車3點半tui3彰化發也hit瞑9點出7分就到台南。An2-ni台南到彰化人客一日會tit打往回，也ti7 彰化有4點鐘久thang ti7-hia辦代誌。清國時beh做這號代誌著8日久就做會tit成。
彰化e5北爿4舖就是葫蘆敦。葫蘆敦離大社拜堂二婺獼a7-tiaN7。若有人beh tui3台南到葫蘆敦，就是24舖，一日久猶原thang打往回也ti7 葫蘆敦有半點 鐘久thang辦代誌。An2-ni 往回48 舖。早前著10日久，今若sai2一日就好。
若beh tui3台南去嘉義，頭班車是早起時8點出9分就到嘉義；beh到轉來，tui3嘉義尾班車是6點出58分才發。An2-ni beh去嘉義thang打往回，也tui3早起8點9分到 e5昏時teh-beh 7點鐘thang坐火車倒轉--來府城。
(台灣府城教會報第243卷，1905年6月)
</HL>