<CL>
Sou2-iok8 chiu7-si7 Chui2-tng2-kha e5 kau3-hoe7 Tan5 Him5 TiuN2-lo2 e5 te7 saN kiaN2.  I tui3 soe3-han3 chiu7 tit-tioh8 Chu2-jit8-oh8 e5 ka3-si7, i tui3 soe3-han3 kau3 taN u7 chin koai, hou7 kau3-hoe7 lai7-goa7 long2 o-lo2 i; bo5 phah-sng3 ti7 teng2-geh8 12 jit8 chiu7 hou7 Chu2 keng2-tiau3 i li7-khui se3-kan, kin-ni5 24 he3.  HaiN3 ah! chin-chiaN3 phah-sng2, sit-loh8 chit e5 ho2 kap u7 lou7-eng7 e5 chheng-lian5-lang5.  Ti7 12 ho7 e7-pou ti7 pun2-tng5 choe3 bai5-chong3-sek.  Lun7 i e5 choe3 lang5 goa2 ai3 sia2 kui2 hang7 kho2-chhu2 pai5-liat8 ti7 e7-toe2.  
1.I e5 sin3 Chu2.  U7 siu2 to7-li2 iau3-kin2 le2-pai3.
2.I e5 iu2-hau3.  Tui3 oe7 than3 chiN5 e5 si5 khi2, chiah8-chheng7 chhin3-chhai2, tak8 geh8-jit8 u7 khek-liam2 chiN5 hou7 pe7-bu2 choe3 ka-teng5 e5 sou2-hui3.
3.ThiaN3 hiaN-ti7.  HiaN-ti7 u7 tu2-tioh8 tai7-chi3 i chin hoaN-hi2 pang-chan7.
4.Chin7-tiong.  I u7 hou7 kui2-na7 lang5 chhiaN3, u7 Loe7-te7 lang5 ia7 u7 Pun2-to2 lang5, tai7-ke long2 chin tui3-tiong7 i, chin thiaN3 i, kaN2 sin3-iong7 i.
5.Gau5 thun-lun2. 
Goa2 sia2 kui2-ji7 ai3 hou7 lang5 oh8 i e5 ho2 bou5-iuN7 lai5 kui eng5-kng ti7 ThiN-pe7.
(Tai5-oan5 Kau3-hoe7-po3 te7 426 koan3, 1920 ni5 9 geh8)
</CL>
<HL>

所育就是水返腳e5教會陳熊長老e5第三子。伊對細漢就得著主日學e5 教示，伊對細漢到今有真乖，hou7教會內外攏o-lo2伊；無扑算ti7頂月12日就hou7主揀召伊離開世間，今年24 歲。HaiN3 ah！真正扑損，失落這個好佮有路用e5青年人。Ti7 12 號e7晡ti7本堂做埋葬式。論伊e5做人我ai3寫幾項可取排列ti7下底。
1.伊e5信主。有守道理要緊禮拜。
2.伊e5有孝。對會趁錢e5時起，食穿chhin3-chhai2,逐月日有khek-liam2錢hou7父母做家庭e5所費。
3.疼兄弟。兄弟有抵著事誌伊真歡喜幫贊。
4.盡忠。伊有hou7 幾若人倩，有內地人也有本島人，逐家攏真對重伊，真疼伊，敢信用伊。
5.Gau5吞忍。
我寫幾字ai3 hou7人學伊e5好模樣來歸榮光ti7天父。
(台灣教會報第426卷，1920年9月)
</HL>