<CL>
Sian-siN-niu5 kin-ni5 33 hoe3.  I chhut lai5 cho3 Chu2 e5 kang thau5 boe2 14 ni5.  I mui2 jim7 beh oaN7 ui7 e5 si5 kau3-hoe7 e5 hiaN-ti7 chi2-moe7 chin m7 kam, in-ui7 tui3 hiaN-ti7 chi2-moe7 kong2 oe7 khin-siaN, se3-soeh, chhin-chhiat, ho2 kam2-cheng5, bo5 kek phai3, bo5 toa7 se3 sim, lau2-sit8, cheng3-khi3.  Koh chit8 hang7, i mui2 le2-pai3 cho3 cheng5 liam7 Chu2-jit8-sin5-liong5 lai5 cho3 cheng3 chi2-moe7 e5 bou5-iuN7.  I mui2 le2-pai3 u7 hu7-jin5 lang5 e5 ki5-to2-hoe7 put-chi2 kam2-kek chi2-moe7 e5 sim.  Sui-jian5 bo5 thak8 Lu2-oh8, iau2-ku2 lun7 i teh ki5-to2, kong2 to7-li2 put-chi2 kam2-kek lang5 e5 sim.  Sian-siN-niu5 e5 thian-chu chin chiok.  Chin gau5 thun-lun2, u7 sim2-mih8 chi2-moe7 tui3 i kong2 bu5-to7 e5 oe7, i ia7 bo5 siu7-khi3, m7 bat kap chit8 e5 chi2-moe7 lai5 ke3-kau3 sim2-mih8.  Iah8 chin gau5 khoan2-thai7 tiong7-hu, ia7 chin gau5 cheng2-tun3 pai3-tng5 lai7 goa7 chheng-khi3.  Sian-siN-niu5 sou2 choe3-e5 kau3 giah8 thang cho3 kau3-hoe7 e5 bou5-hoan7.
Tng7-pat-tau2 kau3-hoe7 it-tong5 pai3.
 (Tai5-oan5 Kau3-hoe7-po3 te7 428 koan3, 1920 ni5 11 geh8)
</CL>
<HL>

先生娘今年33歲。伊出來做主e5工頭尾14年。伊每任beh換位e5時教會e5兄弟姊妹真m7甘，因為對兄弟姊妹講話輕聲、細說、親切、好感情、無激派、無大細心、老實、正氣。Koh 1 項，伊每禮拜做前唸主日神糧來做眾姊妹e5模樣。伊每禮拜有婦人人e5祈禱會不止感激姊妹e5 心。雖然無讀女學，iau2-ku2 論伊teh祈禱、講道理不止感激人e5心。先生娘e5天資真足。真gau5吞忍，有甚物姊妹對伊講無道e5 話，伊也無受氣，m7 bat 佮一個姊妹來計較甚物。亦真gau5款待丈夫，也真gau5整頓拜堂內外清氣。先生娘所做e5 夠額thang做教會e5模範。
Tng7-pat-tau2教會一同拜。
 (台灣教會報第428卷，1920年11月)
</HL>