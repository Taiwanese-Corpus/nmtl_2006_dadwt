<CL>
Chhi3-ui7 ia7 u7 lang5 ho7-cho3 ho5-ti, i-e5 seng-khu ng5-sek, chit8 nng7 chhioh tng5, phoe5 u7 mng5-chhi3 lai7 chhin-chhiuN7 chhiuN-to, thang po2-hou7 i-e5 seng-khu lai5 ti2-tng tui3-tek8. Lang5 a2-si7 kau2 ai3 beh liah8--i, i chiu7 eng7 mng5-chhi3 tit8-tit8 chhak8 lai5 ti2-tek8, sou2-i2 beh liah8 i bo5 khoai3. Chit-ho7 chhi3-ui7 ai3 chiah8 chhan5-ke i2-kip8 choa5, i chit8-e7 ka7-tioh8 choa5 chiu7 seng-khu kiu3-oa2, lai5 bian2 hou7 choa5 hoan2-tng2 ka7 i, kau3 choa5 e5 lat8 chin7, jian5-au7 chiu7 chiah8 loh8-khi3. Tang-thiN e5 si5 bih-khang bo5 chhut-lai5, i chiong mng5- chhi3 chhiam2 chhiu7-hioh8 lai5 kham3 seng-khu, lang5 gu7--tioh8 chi2-u7 khoaN3-kiN3 chhiu7- hioh8 long2 bo5 khoaN3-kiN3 i-e5 seng-khu. 
(Tai5-lam5 Hu2-siaN5 Kau3-hoe7-po3 te7 158 koan3, 1898 ni5 5 geh8)
</CL>
<HL>

刺蝟也有人號做豪豬，伊e5身軀黃色，一二尺長，皮有毛刺利親像槍刀，thang保護伊e5身軀來抵擋對敵。人抑是狗ai3 beh掠--伊，伊就用毛刺直直chhak8來抵敵，所以beh掠伊無快。這號刺蝟愛食田雞以及蛇，伊一下咬著蛇就身軀kiu3倚，來免hou7蛇反轉咬伊，到蛇e5力盡，然後就食落去。冬天e5時bih空無出來，伊將毛刺chhiam2 樹葉來蓋身軀，人遇--著只有看見樹葉攏無看見伊e5身軀。
(台南府城教會報第158卷，1898年5月)
</HL>