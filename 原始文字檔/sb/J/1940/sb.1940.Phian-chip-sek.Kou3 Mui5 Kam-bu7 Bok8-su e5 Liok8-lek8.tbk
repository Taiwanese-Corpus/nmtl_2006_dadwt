<CL>
A.D. 1866 ni5. Chhut-si3 ti7 Sou-kek-lan5 keng3-khian5 e5 ka-teng5.  
A.D. 1890 ni5. Chut-giap8 Kek-lah-su-ko (Glasgow) e5 Tai7-hak8, tit-tioh8 M.A. e5 hak8-ui7, ia7 tek8-piat8 gian2-kiu3 Kou2-tian2-hak8 kap Tiat-hak8, u7 tit-tioh8 chit nng7 kho e5 Beng5-u7 hak8-ui7.  
A.D. 1889－90 ni5. Si7 i ti7 Kek-lah-su-ko Sin5-hak8-hau7 (Glasgow Free Church College) thak8-chheh e5 lou7-boe2 ni5, chai7-hau7 tiong u7 siu7 keng2 cho3 Hak8-seng-hoe7 e5 Hoe7-tiuN2.  
A.D. 1890－95 ni5. U7 ti7 Kek-lah-su-ko siaN5 chit8 e5 Soat-kau3-sou2 (Gallowgate Mission) lai5 ui7-tioh8 it-poaN e5 peng5 bin5 kai-kip thoan5 to7-li2.  
A.D. 1895 ni5 12 goeh8 18 jit8. U7 kap Lan5 Tai7-oe7 I-seng, Liam5 Tek-liat8 Bok8-su lai5 kau3 Tai5-oan5, tiam3 Tai5-lam5 oh8 Tai5-oan5-oe7.  
A.D. 1896 ni5 11 goeh8 3 jit8. Ti7 chit ni5 e5 11 goeh8 chhe 3 jit8, u7 khi3 chu7-chai7 ti7 Chiang-hoa3, chiong chia cho3 kin-ku3 te7 ti7 Tiong-pou7 soan-thoan5 hok-im.  
A.D. 1901 ni5 7 goeh8. Ui7-tioh8 sin-the2 bo5 iong2, u7 khi3 Sin-ka-pho hioh-khun3.  
A.D. 1902 ni5 8 goeh8 9 jit8. Koh to3-tng2-lai5 Chiang-hoa3 cho3 kang.  
A.D. 1907 ni5. U7 tu3 “The Heathen Heart” (IN7-kau3-tou5 e5 sim-cheng5”) e5 chheh.  
A.D. 1908 ni5. U7 chhoa7 Bok8-su niu5 (Miss Margaret Findlay), u7 tu3 Peh8-oe7-ji7 chheh, “I si7 ma2-phoe.”  
A.D. 1908 ni5 12 goeh8 4 jit8. Ui7-tioh8 Bok8-su-niu5 sin-the2 loan2-jiok8, u7 tui3 Kau3-su7-hoe7 si5-chit.  
A.D. 1909 ni5. U7 tu3 “The Saints of Formosa” (“Tai5-oan5 e5 Seng3-chia2”) e5 chheh.  
A.D. 1909 ni5 2 goeh8. U7 li7-khui Tai5-oan5 khi3 O3-tai7-li7-a e5 Sin-se-lan5 to2 cho3 Bok8-su.  
A.D. 1913 ni5. U7 chhut-pan2 i e5 Soat-kau3-chip8 “Love’s long campain”(“ThiaN3 e5 oan2-cheng”)  
A.D. 1914 ni5 11 goeh8. Tui3 Sin-se-lan5 koh tng2-lai5 Chiang-hoa3 thoan5-kau3, u7 tu3 “Pou3-to7-lun7.”  
A.D. 1915 ni5 joah8-thiN. Kap Bok8-su-niu5 khi3 Loe7-te7 hioh-khun3 .
A.D. 1915 ni5 11 goeh8 8 jit8. Bok8-su-niu5 koe3-sin, bai5-chong3 Chiong-hoa3.  
A.D. 1920 ni5. U7 tu3 “The Mind of the early converts (“Chhou-tai7 Kai2-sim-chia2 e5 su-siong2”) e5 chheh, tui3 an2-ni tit-tioh8 Sin5-hak8 Phok su7 e5 hak8-ui7 (D. D.).  
A.D. 1922 ni5. U7 kap Ang5 Ma2-giok8 Kou-niu5 (Mi Margaret Arthur) kiat-hun.  Siang7 chit ni5 u7 tu3 Peh8-oe7-ji7 chheh“Kou2-cha2 e5 Kau3-hoe7” kap “Oah8-lou7 e5 bun7-tap.”  
A.D. 1924 ni5 4 goeh8 boe2. Ui7-tioh8 jiam2-tioh8 jiat8-peN7, u7 kap Bok8-su-niu5 li7-khui Tai5-oan5, tng2-khi3 tiam3 ti7 li7 Kek-lah-su-ko siaN5 bo5 loa7-hng7 e5 chng-sia7.  
A.D. 1924－38 ni5. Ti7 chit tiong-kan u7 tu3 “Christ for us and in us”  (“Ui7-tioh8 lan2 kap tiam3 ti7 lan2 e5 Ki-tok”), “The Purpose of Christ” (“Ki-tok e5 Bok8-tek”), “The King’s Guests”  (“Kun-ong5 e5 lang5-kheh”)  “The Childhood of the Chureh”  (“Chhou-ki5 e5 Kau3-hoe7”) teng2 e5 chheh.  
A.D. 1940 ni5 2 goeh8 28 jit8. U7 siu7 Chu2 e5 keng2-tiau3 li7-khui se3-kan.  
(Tai5-oan5 Kau3-hoe7-po3 te7 664 koan3, 1940 ni5 7 geh8)
</CL>
<HL>

A.D. 1866年。出世ti7蘇格蘭敬虔e5家庭。
A.D. 1890年。卒業格拉斯高（Glasgow）e5大學，得著M.A. e5學位，也特別研究古典學kap哲學，有得著這兩科e5名譽學位。
A.D. 1889－90年。是伊ti7格拉斯高神學校（Glasgow Free Church College）讀冊e5路尾年，在校中有受揀做學生會e5會長。
A.D. 1890－95年。有ti7格拉斯高城一個說教所（Gallowgate Mission） 來為著一般e5平民階級傳道理。
A.D. 1895年12月18日。有kap蘭大衛醫生，連德烈牧師來到台灣，tiam3台南學台灣話。
A.D. 1896年11月3日。Ti7這年e5 11月初3日，有去駐在ti7彰化，將chia做根據地ti7中部宣傳福音。
A.D. 1901年7月。為著身體無勇，有去新加坡歇睏。
A.D. 1902年8 月9日。Koh倒轉來彰化做工。
A.D. 1907年。有著「The Heathen Hear」（「異教徒e5心情」）e5冊。
A.D. 1908年。有娶牧師娘（Miss Margaret Findlay），有著白話字冊，「伊是馬胚。」
A.D. 1908年12月4日。為著牧師娘身體軟弱，有tui3教士會辭職。
A.D. 1909年。有著「The Saints of Formosa」（「台灣e5聖者」）e5冊。
A.D. 1909年2月。有離開台灣去澳大利亞e5新西蘭島做牧師。
A.D. 1913年。有出版伊e5說教集「Love's long campain」（「疼e5遠征」）
A.D. 1914年11月。Tui3新西蘭koh轉來彰化傳教，有著「佈道論」。
A.D. 1915年熱天。Kap牧師娘去內地歇睏。
A.D. 1915年11月8日。牧師娘過身，埋葬彰化。
A.D. 1920年。有著「The Mind of the early converts」（「初代改心者e5思想」）e5冊，tui3 an2-ni得著神學博士e5學位（D. D.）。
A.D. 1922年。有kap洪瑪玉姑娘（Mi Margaret Arthur ）結婚。Siang7這年有著白話字冊「古早e5教會」kap「活路e5問答。」
A.D. 1924年4月尾。為著染著熱病，有kap牧師娘離開台灣，轉去tiam3 ti7離格拉斯高城無偌遠e5庄社。
A.D. 1924－38年。Ti7這中間有著「Christ for us and in us」 （「為著咱kap tiam3 ti7咱e5基督」 ），「The Purpose of Christ」（「基督e5目的」 ），「The King's Guests」 （「君王e5人客」）「The Childhood of the Chureh」（「初期e5教會」）等e5冊。
A.D. 1940年2月28日。有受主e5揀召離開世間。
(台灣教會報第664卷，1940年7月)
</HL>