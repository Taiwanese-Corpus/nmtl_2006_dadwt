<CL>
Kin-a2-jit8 si7 li2 sou2 u7, iah8 si7 li2 sou2 choe3, pi2-pheng7 li2 bo5 poaN3 hang7, li2 bo5 choe3 sim2- mih8, chiu7 chhin-chhiuN7 long2 bo5 kin-a2-jit8. Kin-a2-jit8 chiu7-si7 hoaN-hi2, chiu7-si7 kang, chiu7-si7 seng-oah8.
Cha7-hng m7 bian2 khoaN3 choe3 bun7-toe5, in-ui7 i2-keng ke3 khi3. Bin5-a2-chai3 ia7 m7 bian2 liah8 choe3 bun7-toe5, in-ui7 iau2-be7 kau3. Kin-a2-jit8 siong7 iau3-kin2 e5 jit8, kin-a2-jit8 u7 ki-hoe7. In-ui7 an2-ni tioh8 ti3-i3 lai5 than3, bo5 lun7 sim2-mih8 ki-hoe7. Kin-a2-jit8 lai5 chhio3, kin-a2-jit8 tioh8 u7 ho2-taN2, kin-a2-jit8 tioh8 u7 hoaN-hi2, kin-a2-jit8 chiu7-si7 li2 e5 jit8. Ti7 kin-a2-jit8 se3-kan tak8 hang7 chiam7- chiam7 teh oaN7, kin-a2-jit8 li2 thang koh oat8-thau5, koh hoan2-hoe2. Kin-a2-jit8 li2 thang eng7 cha7-hng sou2 oh8-e5, kin-a2-jit8 thang tit-tioh8 oah8-mia7 e5 seng-hoat8.
Te7-it iau3-kin2, kin-a2-jit8 m7 bian2 kiaN, koh long2 m7-bian2 khoa3-lu7, hou7 bo5 iau3-kin2 e5 su7 long2 bo5-lo5 iuN5-iuN5-khi3. Kin-a2-jit8 tioh8 choe3 kang, tioh8 pang-chan7, tioh8 thiaN3-thang3; in-ui7 kin-a2-jit8 boe7 oe7 koh lai5.
(Tai5-oan5 Kau3-hoe7-po3 te7 438 koan3,1921 ni5 9 geh8)
</CL>
<HL>

今仔日是你所有，亦是你所做，比並你無半項，你無做甚物，就親像攏無今仔日。今仔日就是歡喜，就是工，就是生活。
昨昏m7 免看做問題，因為已經過去。明仔再也m7 免掠做問題，因為iau2-be7到。今仔日上要緊的日，今仔日有機會。因為an2-ni著致意來趁，無論甚物機會。今仔日來笑，今仔日著有好膽，今仔日著有歡喜，今仔日就是你的日。Ti7今仔日世間逐項漸漸teh 換，今仔日你thang koh越頭，koh反悔。今仔日你thang用昨昏所學的，今仔日thang得著活命的生活。
第一要緊，今仔日m7 免驚，koh攏m7 免掛慮，hou7無要緊的事攏bo5-lo5溶溶去。今仔日著做工，著幫贊，著疼痛，因為今仔日boe7 會koh來。
(台灣教會報第438卷，1921年9月)
</HL>